洪宪宫闱艳史演义 - (明)天忏生
　第一编　总论
　第二编　洪宪后及诸妃之历史
　　小白菜遇合之轶闻
　　高丽姨太太与小白菜争长之趣闻
　　美人试马肇奇祸
　　何妃艳事
　　干儿购妾赠假父
　　红红断颈刀头
　　洪述祖恃妹为奥援
　　侍婢为姬妾
　　居丧纳妾
　　桂儿与贵儿
　　南极星帝两小星
　　牺牲人命为红颜
　　女校书为女秘书之趣谈
　　阿香轶事
　　翠媛与洪姨之关系
　　候补姬妾之异闻
　第三编　洪宪太子与公主及皇孙皇女等之历史附皇媳与驸马
　　大阿哥轶事十则
　　皇二子之历史及其文学与疏狂态度
　　袁诸子之历史及其行状
　　洪宪公主之韵事及艳史
　第四编　改元前之官闱艳史
　　闱中筹备帝制琐谈
　　敕封嫔妃之趣谈
　　内监与女官及诸妃争执之交涉
　第五编　改元后之宫闱艳史
　　家庭朝贺之怪剧
　　家庭大闹革命两则
　　电话中之秽亵秘史
　　手订祖训四大纲及宠妃之奢侈
　　御干儿之笑史四则
　　侍从女官之轶闻六则
　　琐事拾闻
　第六编　帝制取消后之官闱艳史
　　新华宫中之娇异
　　诸妃诅咒蔡将军之轶闻
　　袁太子劝止取消帝制书
　　周妈大闹新华宫
　　为呼陛下餐白刃
　　请愿书劝进表之珍藏
　　四皇子之风流艳史
　　诸妃窃取冕服上之珠钻
　　陈将军之夫人与洪妃
　第七编　袁帝升遐后之宫闱艳史附染疾及弥留时
　　致疾之原因及诸妃子女侍疾之轶闻
　　弥留时之琐谈种种
　　高丽姨太殉袁皇帝始末记
　　大典筹备处改设治丧所
　　诸妃争执服制之怪现状
　　死后祈福形形色色之轶谈
　　分产活剧
　　出丧声中之轶事种种
　　诸妃风流云散之琐谈种种
　第八编　结论









ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1，2，3，4，5

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　











洪宪宫闱艳史演义 - (明)天忏生










版权信息


洪宪宫闱艳史演义

〔近代〕天忏生　著

简体中文版　中华传世珍藏古典文库

©艺雅出版社 2017

本书版权为艺雅出版社所有。

EAN 4057664153531

最后修订：2017年12月15日

出版品牌：艺雅出版社

出版公司：e-artnow s.r.o.

地　　址：Za sidlistem 2148/22, Prague - 14300, Czech Republic

邮　　箱：eartpress@gmail.com

本书已经过仔细校对，然而如有疏漏不足之处，恳请各位专家读者给予反馈意见，以便日后及时修订与更新版本。





目录


第一编　总论

第二编　洪宪后及诸妃之历史

第三编　洪宪太子与公主及皇孙皇女等之历史附皇媳与驸马

第四编　改元前之官闱艳史

第五编　改元后之宫闱艳史

第六编　帝制取消后之官闱艳史

第七编　袁帝升遐后之宫闱艳史附染疾及弥留时

第八编　结论





第一编　总论


天忏生曰：余曩者著《袁世凯轶事》与《袁世凯轶事续录》及《八十三日皇帝之趣谈》诸书，其稿件悉归某某书局付诸枣梨，发行以来，无不人手一篇，先睹为快。其销行之广，为近顷肆中出版诸书所未有。非余之文字有此伟大魔力，足以博阅者欢迎也，良以袁氏为人，为二十世纪支那之第一怪杰。其生平行事及一举一动，无不与世界上有莫大之关系。矧益以身为民国元首，而后忽萌帝制自为之野心，故世人对于袁氏一生事实，罔不欲尽悉其底蕴，尤喜津津道之，以供谈助之好资料尔。

时余之书乘时而出，且篇中关于袁氏之遗闻轶事及一切有趣味诸端载之綦详，以故能得大多数之许可。职是故也。然世之论事者，回溯袁氏纵横天下四十余年，其始由末秩袁之官阶始于直隶候补同知，而洊升军机，其继由元首而妄思称帝，总彼一生之历史，实无在不用其诡谲诈虞，而权术与手段适足以济其恶，洵可称近今世界上唯一无二之魔王，而允无愧色。故其萌帝制思也，辄悍然为之而弗疑。人第知彼称帝一事惑于六君子十三太保之请愿也，迫于各将军巡按使暨一般妄思攀龙附风之卑鄙龌龊无耻侪辈之劝进也，其实若辈仍居于被动地步，而犹非真正之主动人也。真正主动者为谁？曰：即袁氏之妻妾子女是也。顾或者疑吾之是言毫无佐证，以袁氏雄才大略实有驾驶世界牢笼宇宙之能力，彼果欲帝制自为，直竟为之，亦奚不可？何必待妇人女子之怂恿而始觊觎九五之位哉？嗟乎！岂知世界上惟妇人女子之魔力既伟且大，吾见古来有拔山盖世之英雄，平时暗呜咤叱，风云变色，川岳崩颓，而迹其生平隐事，往往拜倒石榴裙下，潜伏爪牙，而受妇人女子之鞭策而指挥之，比比皆是。矧袁氏之妻妾子女，餂以玉食万方之言，歆以子孙万世之业，乌有不就其范围者？平心而论，袁氏素有不轨之谋，其妻妾子女又日以是语及是事噪聒之，不啻为之导火线耳。此就势理上言之也。若夫事实上，则固有确当不移之佐证在焉。

姑苏某女士者，不栉进士也，与袁氏夙有葭莩谊。幼时即失怙恃，且无叔伯兄弟行，乃依牛太夫人以居牛太夫人乃袁之母。

牛太夫人善视之，亲爱逾于所出。袁氏固巨族，宅中设有女塾，牛乃使女士就读。女赋性聪颖，凡所学辄有进步，数年即成女通儒矣。既长，牛太夫人欲为之择配。女土自视过高，自以为世界男子无可偶己者，因以此意白之，牛太夫人亦不之强也。

时袁族中女公子綦多，牛太夫人乃使女士教之读，由是岁以为常。迨袁氏为民国元首时，女发苍苍而视茫茫矣，犹执教鞭勿辍也。及袁殁，女士始告辞归里。以故，袁氏历史，彼知之最详；而袁之家庭间事迹，彼尤夙稔。女士返苏后，独居无俚，恒与其戚党某君话袁氏称帝始末，津津不倦。而其妻妾子女辈，于袁氏称帝的种种之骄奢淫佚状态，尤能手摩而口仿之，斯为详人所略，大似白头宫人谈天宝遗事也。女士之戚党某与余有班荆谊，去岁来沪，遇余于逆旅。十年旧雨，异地相逢，其乐无艺。因互询近况，已更纵谈时势以为乐。某乃举女士所述以告余，余好奇之心顿生，乃要某君毕其词，某君欣然允诺。于是穷数日时间，以竟所言。幸余之记忆力尚强，遂泚笔志之，成一巨制。此《洪宪宫闱秘史》一书所由作也。全书分八编，都十余万言。虽不敢自诩为信史，要亦茶余酒后之一良好消遣品也。





第二编　洪宪后及诸妃之历史


小白菜遇合之轶闻


项城幼时，曾随其父袁保庆寄迹金陵。其种种遗闻轶事，已详载余前著《袁世凯轶事》中，兹不复再赘。未几，保庆卒于江南盐巡道任所，项城乃偕其从兄世廉、世敦，扶柩回籍守制按：保庆无子，以世凯为嗣。迨服阕后，遂取于氏为室。

于亦里中望族，素与项城之生父保中相友善，因以其女妻之也。

于夫人虽为大家女，姿首平常，赋性尤蠢蠢。结褵后，殊不能博项城之欢心，以故闱房间恒有勃谿之事发生。盖袁之眼光夙睥睨一切，兹得即陋而笨之妇，宜其弗当己意。职是故耳，项城既与于氏伉俪不偕，于是屡背其妇潜在外间有惹草沾花之举动，久之，乃与小白菜结啮臂盟。小白菜者，邑中业豆腐黄甲之女也。虽小家碧玉，美丰姿，而肤色尤皙白妍丽，里人有“玉人”之称，故赐以“小白菜”徽号。更有好事者，编为谚语曰：“白豆腐烧小白菜，人人见了心中爱”。可想见彼女之颜色绝伦矣。项城居处，与小白菜家衡宇相望，一日偶与二三友朋拟至郊外作踏青游，甫出门，即见彼女危坐门槛内，掬水浣衣，虽蓬首粗服，卒弗能掩其盖代容光。袁一见，宛然遇五百年前风流孽冤，因伫立凝睇，不忍遽去。嗣恐友人戏侮，不得已乃偕之惘惘行。盖袁亦夙闻女之艳名，特未留意，故不克睹其庐山真面目。今兹无心相值，故不觉惊魂欲堕也。时友人某甲或云即徐东海瞷袁氏注视彼女出神，亟以言话之曰：“娟娟此豸，较君家床头人何如？君果爱彼，盍设法致之？原是女至今犹待字闺中也。”袁笑而颔之。归斋冥想，夜不成寐，乃思得一策。明日，遣仆人召黄某至，伪言每日清晨须食豆浆一盎，或使人送之来，或自往食之。黄某知袁为故家子，今承下顾，敢不奉命唯谨，遂诺之。袁更畀以数千钱，黄喜而归。由是，袁每晨必诣黄处，以食浆为名，藉亲丽人薌泽，且时以金钱谄女母，欲借以与女接洽。母若逆知其意旨者，亦不之禁。

积久，遂得与女通。既，又虑此一塊禁脔，终必为他人染指。

因向女母商拟购之充下陈。母知袁醉心己女，视为奇货，故昂其值，索千金。袁婉言恳减其价，且曰：“设余异日有尺寸之进者，汝家老夫妇半生吃着，为我是赖。苟渝是言，非夫也。

“女母为所惑，始允让半值。议已成矣，袁亟多方罗掘，仅得三百金，不足，则窃其夫人于氏之衣饰典鬻之，以符其数。盖袁於幼时，不事正业，素为家人所不齿，所有财政权从不假诸其手。以故，经济上非常困难。矧纳小白菜为妾一事，又非正当之行为，筹划巨款，未便向其父母发吻，即言之，亦绝对不生效力。故不得已出此窍箧之下策也。事为于夫人侦知，怒不可遏。亟陈之翁姑前，要其为梗。保中夫妇向不以袁为韪，今闻擅自纳宠，召之至，面数其罪，勒令其速与小白菜翻悔前议，否则立即斥逐，将不承认其为袁氏子孙。袁恪于众议，且实逼处此，乃与小白菜商，谡姑缓其事，俟诸他日，行必克践旧约。

小白菜勉从袁情。袁以于夫人破坏己事，衔之刺骨，屡藉他故，向于氏寻衅，以致夫妇反目。袁矢於于曰：“汝今敢于轻视吾者，以吾不能扬眉吐气之故耳。今若此，吾将他去，以博取一切富贵。矧袁氏不乏门生故旧，其据要津握重权者，亦实繁有徒。吾苟稍稍自贬节，介依若辈彩凤翼下，当弗难获一枝寄托。

异日归来，将以五花官诰饷汝，不尔者，誓不与汝再见。”于是请于堂上，欲往江南报效某巨公。堂上可其请，为之治行装，匆匆就道。于夫人尚有惜别态，袁不顾而去。启行之前一日，袁潜诣小白菜居，告以明日首途。小白菜骤聆是语，牵衣呜咽曰：“君将从此弃置妾而弗顾，都妾此身将谁属者？”袁亟出恳挚之语，慰之曰：“卿胡戚戚为？余之此行，盖为异日出人头地之计耳。苟有赁藉，行有佳消息报汝。汝试记取，迨吾置身青云之日，即谋金屋貯汝之时。与卿把晤，会当不远。此际何惜暂别也？”小白菜仍恐其诳己，因不之信。袁指天誓日，以明心迹无他。小白菜始稍熨眉皱。是夕，留与共宿。破晓，袁别小白菜而伯劳去矣。由此滞迹南方，荏苒数载，而所如辄阻，郁郁不得志。偶一返里省亲，弗与于夫人晤，悉寄宿小白菜所。盖坚守弗发迹不与于氏相见之前语也。无何，袁因某钜宦之介绍，欲投吴长庆麾下，苦无资斧，于小白菜前微露其旨。

小白菜乃摒挡所有，悉以畀袁，弗足，又称贷以益之，藉壮行色。袁得金，抚小白菜之背长叹曰：“卿吾之女鲍叔也！苟有发迹日，誓不相忘！”遂克期成行。既报吴将军，吴因故人之文孙吴将军曾隶袁之叔祖甲三部下，优礼有加，更予以重任。

袁固机警百出者，凡所指施，悉称吴旨，遂邀激赏。无何，吴将军奉旨驻扎朝鲜，袁亦随节往。不数年，袁竟代吴职。而此青年之仕官，乃得雄飞于三韩岛周矣。袁辄怡然自喜曰：“今而后，吾有以对我小白菜矣！”派其干仆三五辈，赍金帛诣项城，接取小白菜至高丽，偕己共居，而于夫人不与焉。于忿甚，曾贻书谓其宠妾灭妻，责让备至，袁亦不之报也。及袁为直隶按察使时，于夫人始至任所云。





高丽姨太太与小白菜争长之趣闻


当小白菜未至朝鲜时，项城则又有一段风流艳史在焉。先是，袁偕吴将军驻兵高丽，以参赞资格而兼外交上之职务。盖袁彼时年龄虽稚，具有敏捷活泼的手腕。凡所设施，吴必与袁商榷而筹划之，其建议确有远到之眼光与夫深远之识见，故吴将军倚之如左右手。会大院君与闵妃为争政权事酿成惨杀之怪剧发生，袁曾为闵妃划谋决策，卒得最后之胜利。以故，闵妃极契慕袁之为人，乃挟韩王李泳，召袁入宫，商量善后良策，所对辄中肯棨。韩王大喜过望，聘袁为练兵大使，征集三韩程度较优子弟，朝夕训练。不数月，果有成效。李泳命其军曰义勇团，使袁统率之，为保卫己之劲旅。不宁惟是，凡国中一切大小事宜，悉付袁取决。袁苟不表赞同，韩王决不施行也。一日，袁正与李泳讨论国事时，忽宫监传闵妃命，召袁入后宫提议重要军情。袁见闵妃与己优礼有加，更赐以讌馔，时席间别无他客。列坐者惟袁与闵妃两人，外此则三数辈内监在侧，以供驱使而已。袁似有不安意，酒甫数巡，欲兴辞而出。闵妃急召之，谓有要事面述。因屏退侍从，出其和易之语，谓袁曰：“君少安毋躁。余今以盛馔享君者，非重君之职位。实佩君之才干耳。故不惜降王妃之尊，而与外臣杯酒谈心。君苟拒绝，殊辜负余心矣！”言次，凝睇视袁，若含有无量爱慕状。袁聆其语，遂心领而神会焉。初，闵妃素以艳名播於世，咸称为世界第一美人。袁至朝鲜，曾于绿野山庄按：此地在汉城外，为朝鲜国王及其妃离宫获瞻其颜色，诧为得未曾有。今兹与此绝世丽妹促膝倾谈，未免有情，谁能遣此。其始犹未敢妄冀非分之想，及相处既久，则得意忘形，举动在所难免。矧袁正届青年，离乡背井，为日已多，锦衾角枕，不耐孤单，对此能不为之心动乎？闵妃与袁既结秘密感情，无日不藉故召袁入宫，以图会晤。继恐为李泳及宫监觑破真相，于是互相磋商，筹得一策。闵妃乃说于李泳曰：“袁大使在韩，未挈眷属俱来，虽服劳给役，不乏臧护辈，终有未克体会入微者。莫如以吾母氏养女碧蝉，嫔彼为簉室。小妮子善解人意，必事彼尽职。”

李泳固唯闵妃之言是听者，颇韪其说，且使妃执褰彦焉。妃喜其计售，欣然往母家与碧蝉商称：袁为英姿飒爽之少年，设舍彼不适，后此无人可俪矣。碧蝉为闵氏寄养女，姿首亦佳，惟稍逊于妃。虽巾帼，而雅有须眉之气。常谓己不幸为女子身，又为闵氏假女，诚世界上第一可怜人，其最后希望，将来必得天下英雄，始可委身而事。否则，宁以丫角终老。兹闻闵妃为己作伐，首先询曰：“姊所谓袁某其人者曾娶否乎？”妃诡词答之曰：“未。”碧蝉曰：“如姊言，彼人既负有才识，且膺清政府重寄，来驻是邦，焉有年近三十而仍为鳏鱼之理乎？窃恐姊受彼绐耳。果而，妹不愿腆颜作袁将军帐下羔酒侍儿也。

“妃力辩其无，更自矢以坚其信。碧蝉始首肯。袁纳碧蝉之夕，铺张扬厉，踵事增华，奁具丰美，埒于王侯，盖欲却碧蝉之疑团，不得不如此也。自碧蝉下嫁袁氏后，妃以姊娣名义，屡至袁寓，与碧蝉把晤，实则醉翁之意不在酒，假是举与袁幽会，庶可得盖藏无迹，其计可谓狡矣！久之，碧蝉尽悉其中底蕴，阴憾受闵妃之绐，而以己身为其傀儡，遂向袁严词诘质。袁知弗能隐，迳以实告。碧蝉泣曰：“妾为妃所卖矣！顾妾既事君，此身已为君所有，虽抱衾与裯，安敢怨哉？君与吾姊狎，在理，妾未便与闻其事，然为君生命与名誉计，妾不得不略进忠告也。

“袁聆是郑重之语，心颇眙曙曰：“子试言之，果有正当理由，余无不降心相从。”碧蝉曰：“吾姊何人，乃三韩国母也。吾驻节是邦，虽曰上国天使，然论其位次，终居外臣之列，而顾能唯所欲为乎？夫吾韩王，柔懦性成，耳目所及，弗能逾五步以外。微论其不知是暖昧事也，纵使知之，彼亦惟吞声饮恨，甘以此一领绿头巾加诸额颅之上已耳！然妾遍观李氏族党中不乏激烈分子，谓果侦知秘密，安知不出惨厉手段以对待君两人乎？矧三韩自政变之后，吾姊专横，已达极点，尽寒诸李之心，若辈方且昕夕同吾姊之隙，以为起而推翻计。兹值此中篝贻羞，适足据为口实。妾虑君及吾姊之祸，迫在眉睫，君顾不之觉耶？

夫吾姊不过一妇人耳，即使身罹不测巨祸，于三韩原无足重轻。

所患者，君抱不世之才，且受清廷重任，而亦陷于危险，妾为君计，亦殊不值。脱令诸李畏君威而惮吾姊之势，不敢遽尔发难，而飞短流长，禁人之啧有烦言？他日，设为中国政府所知，君之名位，不克永保，无论矣，而名誉上之污点，适足为君前途上之障碍。恐终身无茀饭处矣！”袁味其言，具有至理，曰：“然则，将何以垂其后乎？子盍为我代筹之？”碧蝉沉思良久，弗能置答。袁再四诘之，碧蝉徐徐曰：“兹事颇难措置得当。”袁曰：“何说？”蝉曰：“君欲免祸，莫如竟与吾姊绝。

然彼在吾国中，实占有一部分势力。君今驻兵三韩，仰彼鼻息者所在多者。设于之脱离关系，彼必衔君甚。将来于中韩两国交际上，万一彼暗掣君肘，君焉能措置裕如乎？为今之计，君惟有迎夫人至韩之一策。彼见于夫人与君同处，势将踪迹寝疏。

纵遇而来此视妾，又安能彰明较著留连不去强君叙旧好哉？大抵男女爱情，愈亲则愈近，愈远则愈疏，势也，亦理也。君苟韪吾言者，则请如吾约。否则，余不能为力矣！”袁曰：“姑如子言办理，设吾妇至，将置汝于何地耶？兹事吾殊不忍！”

碧蝉即作简单之语曰：“余已为君滕妾，愿屈服于大妇范围之下。妾虽女流，颇知大义，断不致嫡庶之间起龃龉，累君调停于两者之间，君正不必鳃鳃过虑也。”袁戏谓之曰：“吾妇性极奇妒，脱见子，竟施以野蛮手段，子能忍之乎？”碧蝉凄然曰：“妾惟逆来而顺受之。君夫人倘再不我容，妾即愿终其身为刘安鸡犬，斯可矣！假而曰狺语枭声，日鸟数至，妾受此奇辱，不怨君夫人待我不情，而自伤式命不犹己耳！”语至此，潸然泪下。袁即迳前执其手曰：“子代吾划策，可谓虑周藻密，吾当惟子言是听。”碧蝉乃收涕致谢。明日，促袁遣仆返里，迎取于夫人来韩。袁思于氏性情，与己素不浃洽，不如迳使小白菜详见前节至此，以践前约。且小白菜赋性和霭，将来可免与碧蝉发生冲突。因毅然嘱仆，秘密从事。仆诺而就道。比小白菜至，袁亲诣海轮迎迓，告以已纳碧蝉事，更要其以于氏自居。小白菜闻是语，不觉醋海波兴，怒而唶曰：“我不惯为此也。夫君既爱情专注于彼人，胡必迎我来？今君已有专房宠，我不如归去。若曰使我伪为冢室而欺彼，我实无此福命。”言已，欲行，袁百计慰藉，小白菜始勉如所请，因相与偕归。碧蝉以大妇待之，执礼甚恭。小白菜竟悍然直受，碧蝉亦未之怪也。迨相处既稳，遂廉得其情。初，碧蝉见小白菜举止绝无大家风范，又以其年龄与袁相悬殊甚，心窃窃然疑之，只以语言不通，卒未由窥其真相。及久，察言观色，觉其确非于夫人。

乃出重金贻袁之侍从，始得其实。亟与袁大开谈判。袁始犹力辩其非是，碧蝉忽沉毅其面色，曰：“君固妾所仰望而终身者也，渠来，或有不得已之苦衷，君不妨明以告我，妾无不曲为相谅。今若此，胡欺我之甚耶？夫兹事本极微细，君既绐我，原无何项关系。设他日有重大事体发生，君亦循其故智，妾何以自解耶？揣君意旨，似不以妾为所妾，果尔，妾又何必腼颜在君侧哉！请从此逝。”于是低首，嘤嘤啜泣。袁见其娇态柔声，不觉爱惜倍至。且知不能再讳，乃举小白菜历史及与己之遇合前事以告。碧蝉曰：“然则妾与彼人共处，君将若何位置之？乞君指示方针。”袁曰：“兹事极易解决，汝两人平等焉可也。”碧蝉艴然曰：“否，否，君言殊未合理。”袁不悦，亟儳曰：“汝侪同为吾之姬人，有何阶级之可言？子意然则欲效春秋时滕侯薛侯争长故事乎？”碧蝉曰：“君言是也。妾以为次序与名分，不可不定。”袁曰：“名分即以次序后为例乎？

”碧蝉曰：“然”。袁曰：“若言次序，实彼先而子后。彼人发髻垂垂时，即荐乃公枕席，迩来已十年于兹矣。子归我甫及两载耳。若曰正名定分焉，子当居第三人之列。”碧蝉笑曰：“君所言不为无理，然而其中正自有说，请与君研究讨论之。

夫彼人与君，感情虽云非一朝一夕之故，然香巢金屋，何以蛰居母叉？则君夫人尚未正式承认，概可想见。论名义，彼不过为君之姘妇已耳。今兹来韩，乃正式就媵妾之位之始，子谓彼能后来居上耶？妾与韩王李泳，忝属椒房戚谊，以门第论，虽不能适天潢贵胄，然于富家巨族中择一良好子弟，为百年伉俪，当如操左券。何期闵妃卖我，忍心使零丁弱娣，充君家下陈之选。妾已自伤命薄，无可告语矣。君今仍欲使姘妇加诸妾上乎？

妾弗甘也。且君与妾自议婚以迄结缡，皆言未娶，不图使君固自有妇，致妾以敌体之尊，降为君家一姬人。命也如此，夫复何言？设使妾性情倔强也者，则当根据前言，与君及吾姊争执，或提起诉讼，或下堂求去。君亦弗能责妾非正当之行动。然妾已安之若素，君乃使姘妇学作夫人以绐我，君何以对妾乎？果使君夫人来此，妾自固执侍妾之礼。若曰彼人当北面而事我，敢于我争长乎？妾死可也，不甘应命。”袁以其所言理由充足，竟无辞与之辩难，因韪其说，乃向小白菜婉商。小白菜不可。

谓：“卧榻之旁，容他人鼾睡，已属逾格让步；脱思喧宾夺主，拚舍此生命，誓不承认。”袁再四恳商，又方始允许通融办理，位次居于并立，其事始寝。而一般仆从咸呼小白菜为中国姨太，呼碧蝉为高丽姨太，衣服饰物，无分轩轾。至信宿之期，两人月得其半。由是闵妃亦弗时相过从。即偶而枉顾，亦旋来旋往。

嗣知袁迎取小白菜至韩，系出于碧蝉之主动。欲藉以抵制己者，因恚恨交集，乃交欢小白菜，合力谋推翻碧蝉，为报复之计。

厥后高丽姨太失宠，实出于二人浸润之谮云。





美人试马肇奇祸


高丽姨太颜色既绝等伦，而技艺亦冠侪辈。当寄养闵氏时，于练习女红针黹及书籍而外，尤喜技击之术。每届闲暇无事，辄控怒马，挟二三仆从驰驱于汉城郊外。猎野兽归，以供其假母旨甘之养。假母亦喜其憨嬉跳掷，而亦弗之禁也，如是者习以为常。及归袁项城后，仍不改其故态。袁氏对于碧蝉，幸此绝世美人，难得而乍获也，方且欲设百计以媚之。彼既乐此，投其所好，择所部之良骑，饰以锦鞯予之，藉壮观瞻。每当风和日丽之际，碧蝉则策花骢游行街市，或绝尘奔驰，行人皆避易。袁氏亦有时兴高彩烈，偕高丽姨太往仁川兴猎，所经过之地，咸有数百健儿为前导。市中男妇老孺，咸驻足围观，无数貔貅中忽张娘子军一帜，群诧为怪事。然以袁之在三韩，势焰炙手可热当时有二王之徽号，又知此稳坐桃花马背者，为当今国王之妻娣，畴敢出以蜚议，亦惟窃窃焉腹非之而已。会国中届祀箕子之辰按：朝鲜本箕子封地，相传三月二十八日为箕子薨逝之期，故国中每届是日，无论何人，必诣箕子庙虔诚致祭。盖一则数典不忘其祖，一则以示崇德报功之意也，故沿至今兹，卒不改其例，是日自国王以下，咸莅其庙与祀。肩摩毂击，道途为之梗塞，而足趾相接，几无蚁行之隙。袁豪兴大作，率中国姨太及高丽姨太乘马往庙中游览，且携卫士八人为前驱。时士女如潮，未便驰骋，卫土以枪枝击人，叱使退让游人识为上国天兵，不敢与较，亟避立道旁，宛如肉屏。袁偕其两宠姬，按辔缓行。适有小儿燃放花爆以为乐，火星迸裂，劈拍有声，致高丽姨太之坐下马惊而奔窜，伤人无算，卫士踵追之，马逸，不能亡。所幸高丽姨太夙精控御之术，奋力契缰勒之，马始止。然经此恐吓，亟中道折回，所谓乘兴而来，败兴而返是也。事后调查，闻被踹而断送生命者四人，受伤而待医治者十余人。时都人士啧有烦言，袁竟置若罔闻，反迁怒于燃放花爆小儿之父母，严令有司逮捕，治以不善约束子弟之咎。

然自此，袁亦不复与其爱姬漫游矣。





何妃艳事


袁项城之第三妃为何氏，有谓其曾隶籍勾栏者，有谓其出身系小家碧玉者，二说不知孰是。要之，皆为袁氏挟以私逃者也。然以吾人眼光与心理上揣度，当决定何妃为小家碧玉无疑。

何则？当袁氏与何妃遇合时，正届自朝鲜罢归赋闲之日。彼时袁之境况，适堕窘乡，溷迹天津，图谋机遇。荏苒年馀，大有苏季子金尽裘敝之状。乌有馀资而向平康中选声征色哉？盖袁之生性，最喜挥霍，亿万金钱，到手辄罄。驻节朝鲜，所得亦颇不赀，第敲剥而来，泥沙而去。以故一旦罢职，则又依然故我。纵稍有所蓄，然作津门寓公，为日不少，一切度支，悉予取而予求之，又安得历久不竭？即有时于二三知己，寄迹花丛，逢场作乐，而彼其之子，曾无鲜衣怒马，以壮观瞻，更乏珠玉珍宝，以餍所欲。况近顷姊妹花群，重金钱而轻爱情，世安有梁红玉其人，独具只眼，识英雄於贫困之际，而甘于委身相事哉？故吾谓袁氏第三妾何氏，决非北里人物也。然其遇合及私奔之事实，则固艳腻而有趣味。吾今泚笔记之，想亦为阅者诸君所乐闻乎？先是，袁氏在高丽，因触某当道之忌兹事始末已详载余前著之《袁世凯轶事》中矣，兹不复赘叙，解职归国，以候补员资格在直隶听鼓。尔时直督李合肥，因惑于先人之言，誓不予以差遣委用。袁羁滞天津，侘傺无聊，窘迫不可言喻。所幸有旧雨王英楷，赓续饮助，尚未以寄窘之真相示人。

王英楷盖奉天之富家儿，亦直隶之候补道员也。与袁谊属同寅，且具知人卓识，一见袁，即倾心缔交，其赏识能在牝牡骊黄之外者。故袁恃之为外府。久之，负王值盛巨。王虽未执券追呼，而在袁氏一方面，即有不时之需，亦赧颜向王再事称贷，乃面要藩司周馥，为己介绍，但得一枝寄托，有噉饭地，于愿斯足。

周颔之，而一时无相当位置，因迟迟未有以报命。袁促之急，周不得已，邀袁权下榻于其署中，以待时机，且月给墨银四十两，以资用度。袁欣然承诺。及居周署，自昕至夕，无所事事，又不耐闲散，常向市中小步，藉抒闷损。一日适遇同里乡人某，因假酒肆小饮，互道近况。乡人自言：去岁东津门设一小市廛于某处，迩来营业，颇有盈余，并邀袁暇时过从，聊叙班荆谊，袁诺而归。自是数至某肆，除絮谈外，辄作叶子戏消遣，日以为常。某之肆侧有何甲者，苏产也，因与某比邻而居，遂相稔，且藉以与袁接洽。何素有刘盘龙之癖者，悉袁善手谈，因邀至其家共博。何室中无多人，惟其妇及女，女名阿桂，尤物也。

袁一见心辄好之，于是每日藉赌为介，不莅某而莅何矣！何乘间于某前，询及袁之阀阅，始知其曾为驻节高丽之大使，不无稍存势利之见，乃与袁加意密迩。袁本侠有绝大之希望而来，正合心意，遂无日不造何氏之庐。有时杯酒纵谈，其乐无艺。

当酒酣耳热之馀，袁辄话当年在朝鲜往事，津津不倦。至得意处，则铺张而粉饰之，耸人听闻。而何之妇女，以为此数见之嘉客，亦弗引以避嫌，咸出而亲聆伟论，啧啧称羡不止。何女则尤倾心注意焉。盖女既睹袁氏丰采，又闻其经过事迹，知彼决非池中物，他日必有雄飞宇宙之一日也。由此，每届袁至，出入亦不回避，甚或间与袁语，相亲相近，渐致形迹不拘，积久遂入港焉。其父虽知之，然以既蒙贵人青眼，小妮子幸福不浅，彼人脱一朝发迹，则老夫妇半生衣食资，胥惟彼是赖。袁是以得唯所欲为也。初，何甲向经商于津门，近因营业不甚发达，致资本亏折殆尽，乃辍业赁屋以居。虽一家数口，日用不支，因藉赌为生计，冀博得头资，聊以餬口。今其女于袁姘识，何夫妇目的所在，欲使女要袁月给若干津贴，强似营赌窟生涯也。时女已珠胎暗结，久怀委身事袁思想，兹闻是语，颇不为然。及再三敦促，女坚执弗可。盖女与袁结合，决无丝毫金钱主义，今其父母以兹事日向女噪聒，殊于女之初旨，大相背谬。

且女固夙知袁为穷措大，寄食于人，虽薄有微资，自给每虞不足，安有馀资予己？故不忍强袁所难能。其爱袁之心，可谓至且尽矣！何夫妇怒甚，因施在夏楚，曰：“小妮子不惜牺牲一身，甘为渠点污清白，复使渠不名一钱，天下有此便宜事乎？”女无已，迳以实告曰：“彼人诚阮囊羞涩，儿已素知，即使向之需索，然其如彼爱莫能助何？”何夫妇唾女面而骂之曰：“痴妮子，胡不早言？吾初谓彼当富有金钱，故纵汝以恣彼所欲，不图彼固孑然一身。今若此，吾复何望！汝盍早与之绝！”女泫然曰：“儿实心有未忍也！”何夫妇曰：“汝脱不忍绝彼者，吾当代汝绝之！”明日，袁来，适其父母他出，女招袁入己室，执手泣曰：“好事多磨，吾两人缘分尽于此矣！”袁愕然，诘之故。女举昨夕事以白之。袁曰：“汝意云何？”女曰：“当吾识君时，即自矢之死靡他。今吾父母虽欲迫吾与君脱离关系，然而吾有两言，为君告语，谓吾有福命，则得为君之妾；否则，即以死继之。所惜者，腹中一块肉耳！”袁察其意极诚恳，乃恬之曰：“舍一死外，尚有两全之策乎？”女曰：“无之。然则君已有成竹在胸耶？”袁曰：“吾早知有今日也。虽然，已筹之熟矣。”女大喜，就袁而叩其计。袁与之耳语移时，女果称善。袁即去，移时，又来，何夫妇已归矣。袁迳入女室，趋与女语，故低首不之答，而双眉紧锁，亦似重有莫大之忧者。袁故询以何事，女忽严重其面色，唶曰：“若胡必哓哓向吾叩其端倪，须知吾之心事，未便告子。即言之，子又乌能为吾忧哉？”袁曰：“子趣言之可乎？”女曰：“实告君，吾父曩设肆于津门，以基金短少，故曾贷友人五百金为周转地步，不图时运弗济，频年亏耗，以致停止营业。虽破产分偿其他宿逋。惟此区区五百金，至今尚未结束，盖友人与老父素有交谊，不忍乘人危而过事逼迫也。今者彼亟欲返里，昨来此晤老父，索前款，悉数归赵。顾父之迩来奇窘，已达极点，欲偿金，则苦无资；欲弗偿，则又无以对彼。因向彼再四婉商，拟先给半数，余俟再设法措还。彼始勉为首肯。夫吾家景况，君所素知，安有金偿人？老父之作是语，实无术以谢彼，故不得不允归半数耳。顾家无长物，即使摒挡所有，而悉数典鬻之，尚难达十金之数。老父昨与吾言，惟有向君称贷若干偿彼，俾免负债权者之追呼。情好如吾两人，或可稍予通融耶？且妾自遇君后，己数月于兹矣。从未与君稍有需索。今兹迫而出此，度君心能谅妾苦衷也。”袁不俟其语毕，亟致词曰：“吾始谓子必有别项重大故事，而乃为此债务向我假款耶？在理，吾当偿子所欲，无如余亦窘乡中一份子，一时何所措办？或徐徐焉，俟诸他日，行有以报命。”女曰：“兹事迫不及待，第吾举家远适异乡，举目无亲，其较为切近者，则惟有君。君果弗急我急，妾更有何希望乎？且君曾为三韩大使，今纵退处闲曹，然区区微资，当易于筹划。而曰无力资助，是绐我语耳！夫难而不急，吾又安用有此知己为也？”袁聆其刺己语，故诘之曰：“吾即不假汝小金，子将奈何？”女抗声曰：“自今日起，即请与君绝。”袁曰：“汝欲与我绝耶？是心另结新欢而忘旧好，吾弗甘也。”女力辩无有。袁不之信，于是各执一词，咻咻不已。既而相与詈骂，冲突起矣。喧呶之声，达于室外，而何夫妇亦出而助女，与袁抵触。先是，女与袁私，其父母恃女为摇钱树子，欲间接攫取袁之金钱，故弗之禁。及无所觊觑，悔恨欲绝。而女之爱情注袁，曾弗稍杀，因颇不慊于女，谓小妮子第知贪肉欲上之欢娱，而置父母之饥寒于不顾，遂有昨宵鞭挞之事。今见女与袁为索资故启衅，知事将决裂，不如佐女而下逐客之令！嗟乎！乌知彼一双老夫妇，早堕入二人玄虚中也。

当何夫妇挺身而出时，袁即舍女而向之龄龁，一言不合，袁即以武力从事，捣毁室中什物无算。袁之同乡某闻声趋至，叩以端倪。袁不待何夫妇声诉，遽大声告某曰：“渠家以美人计骗取我资，今囊金告罄，渠嗾其女以陌路萧郎视我，颇闻彼女近又结识某大腹贾，憾我数至此间，致阻若辈之幽馆密约，故出此不情之手段，欲我绝迹于渠家门庐。我甘以所欢拱手让人耶？”女闻是语，指天誓日，以明心迹无他。袁狞笑曰：“若言，吾滋不信。吾行秘密侦察之，果无外遇，吾拚弃割所爱而去；否则，勿怪余之无情也。”何夫妇夙知女舍袁外决无第二之遇合，乃毅然可其说。袁悻悻偕同乡某出。翌晨，朝曦未上，袁忽叩关人，呼何名而询曰：“汝女寝室中昨夜曾留髡者乎？

吾当一视之。”语次，排闼入女室，若室隅，若榻下，若箱，若椟，无不搜索殆遍。无所得，即掉臂行。与女弗共一语。明日又来，其检查如前状，如是者几浃旬，亦未有他异。自语曰：“愚驮哉我也！吾日日以此时至，安知彼姘夫不先时而去耶？

今而后，将无规定之晷刻，使彼防不胜防，则佐证可获矣！”

由是，或朝或暮，或夜深或日中，无不有其足迹。至则先事冥搜穷索，既即箕踞高坐，呼何夫妇及其女至己前，冷嘲热讽，杂以詈骂，口舌轻薄，弗留余地处人。有时嬉笑而去，有时彪怒而行，且率以为常。何夫妇实不堪其扰。一夕，女忽失踪，遍寻，迄无朕兆。正纷孥未已，袁亦戾至。入女室，不见女，询以何往。何夫妇涕泣曰：“昨宵弱息不知所往，君果知其踵迹耶？”袁亟为先发制人之计，曰：“吾固疑若女别订知交，果不出吾意料之外，今失所在，是必因吾日必数至，致所欢不敢公然来此，故另辟秘密窟，以图双宿双栖，汝犹向我诘责乎？

噫！何计之巧也！”何夫妇亦反唇相讥曰：“君毋以谰言诬蔑人也。吾女自谢绝君后，足趾不越户庭一步，亦无他人入此室处，又安有他遇哉？此际不告而去，或者因君日事蹂躏，迫而出走，以避汹汹之势耶！果而，君实难逃其咎。今若此，吾即向君索吾女，亦弗为过！”袁忽拍案大骂曰：“若纵女卖奸，犹复衔血喷人耶？吾为汝计，与使谓吾逼若女他遁，则毋宁迳污我携若女私逃，或较为直截了当也！”何夫妇曰：“设使君未与吾女反目时，初不待君之教我，我早向公庭提起正式诉讼。

君纵身益百喙，亦奚以自辩乎？”袁曰：“如子言，是若女之失踪，于我无丝毫干系矣！”何夫妇曰：“否！否！君亦与有责任。”于是各据理由，争执良久。幸袁之同乡某出为排解，且斥何夫妇语无根据。何语塞，袁犹辱骂数语始去。阅者果知何女安往乎？吾逆料明眼人初不俟余之缕述，已逆知女早为袁所有矣！先是，袁授女密计，使女向已索金诟谇，致断绝往来，以坚彼父母之信。其实，袁暗中布置，潜约女于某日之夕私奔。

其手腕之敏活，即深谋老练之辈，亦未由觑得破绽，矧论何夫妇乎？厥后，袁置身通显，徇何氏之请，始与其父母通讯，更月给津贴，以为养瞻之资焉。





干儿购妾赠假父


津门有名妓焉，张艳帜于侯家垢韩家班中，问其色艺，冠绝一世，一般走马章台诸公，争以获睹其颜色，即为生平莫大之幸福。而该妓眼高于顶，睥睨凡庸，对于下顾者，从不假以词色。虽王公大人先生，往往有遭其白眼相待，甚至挥尽金钱，卒未能一亲芳泽，其价值有如此者。该妓为谁？曰：“名柳三儿是也！”时袁项城正奉命于小站练兵，亦久闻柳三儿名。因阮大胡子名忠枢，号斗胆之介绍，得访三儿之香。盖阮大胡子夙与袁交谊极深，袁当穷困时，阮曾为经济上之帮助，袁殊感戴其厚爱。及为练兵大臣，乃聘阮充其全军参赞，而又兼总文案之职，以报其前情。阮于无所事事时，辄偕二三友人诣韩家班猎艳，乃与妓女小金红结下不解缘。小金红者，与柳三儿固姊妹行也。以故，阮获瞻三儿之风采。得暇，阮或邀群花作叶子戏以消遣，三儿亦与其列。阮事事解人意，善诙谐，对于妇人女子，尤工媚术。每宴会之际，苟有阮在坐，众必嬲之作谐语。阮吐咳生风，言必解颐，座客咸为绝倒。柳三儿更喜聆其雅谑，是以彼两人表面上之情愫夙称沆瀣焉。一日，袁招阮宴于私第，酒酣耳热，肆无顾忌，大放厥词。袁偶询及平康人物，谁为巨擘者，阮乘醉言曰；“当世殊丽，吾必以韩家班柳三儿首屈一指。外此，则自郐以下矣！”袁笑曰：“夙闻其名，只以军事纷纭，未克趋谒妆阁。暇时当邀君过访也。”阮乘间献媚曰：“公果欲识其人，盖招之来侑酒，奚不可者。”袁急以目示意，低声曰：“君毋狂噪，须防吾家雌虎醋海波兴，迩时，恐君无立足地矣。”所谓雌虎者，盖指小白菜、碧蝉、何氏三妾而言也。阮一笑而罢。明日，阮诣督练公所，与袁磋商要公毕。晌无他人在侧，曰：“昨言三儿事，君苟有心下顾，今夕可偕往。”袁曰；“诺，第兹事宜严守秘密，否则，设为他人所知，则飞短流长，吾与君之名誉，一齐扫地矣。”阮颔之。及夕，袁微服往，阮先在焉，曰：“君来何暮？柳三儿瀹茗待君已久。”于是，呼三儿出。袁注目凝视，举止风韵，果异于常妓，心窃好之。三儿见袁，似稍属意，因小坐袁侧，絮絮与语，不即去。初，三儿赋性极冷僻，且目无余子。平日无论生张熟魏，晤面时，三数语后，即托故他适，甚有不事寒暄而去者。此次晤袁，顿改其常态，他妓咸诧为怪事。阮逆知三儿倾心于袁也，因出语调之曰：“小妮子自诩俯视一切，兹得此如意郎君，想亦当意否？不然，安有甫经觌面，而与人娓娓深谈不倦哉？”三儿聆其谑语，双涡薄晕，笑而骂曰：“奸猾，又以刻薄口吻讥我矣！”言已起身欲行。阮曳其衣，推之坐。

三儿初不拒绝，第吃吃笑不止。又与袁刺刺不休也。未几，华筵高张，三儿即佐袁觞，自入坐以迄散席，终不离袁跬步，比袁偕阮返，三儿犹谆谆约以明日必来。阮私询袁曰：“君观是豸，果高出侪辈乎？”袁曰：“彼颜色亦犹人，惟态度独绝耳！

吾是以爱之。”由此，袁暇必过从，三儿亦无袁不欢。袁久欲为之脱籍，以天津为近畿重地，官场耳目又极灵通，一旦实行其事，恐反对者袁练新军时，一般绿营将领颇有蜚言，谓其学洋鬼子贻为口实，倾轧而排挤之，故迟迟未决。有□□□者，以候补同知资格闻□□□初为某爵相之家奴，招权纳贿，无所不至。旋事发，某相斥逐之。□□□即出其造孽钱，乃纳粟捐同知职衔候补在直隶听鼓数年，未获上峰之顾盻，侘傺无俚，欲投效袁之麾下，遂丐于某当道，出一纸八行介绍之，虽蒙袁收录，而顾未得差遣，殊悒悒不自适。欲夤缘袁，而苦无捷径。嗣见阮与袁颇密切，且握重权也，乃出厚贽拜列阮门墙之下，以求汲引。阮曰：“若欲邀袁大臣之青睐乎？兹有千载一时难得之机会在也。”□□□喜而叩其说，阮曰：“若知韩家班柳三儿其人乎？”曰：“固知之，然彼素以骄倨慢客著闻于时。”阮曰：“是也，彼已与袁大臣有秘密关系，且愿委身事之，袁大臣虑人议其后，至今尚游移未决。子曷不乘此际，出金先为三儿出籍，贮以金屋，饰以美妆，俟各事部署已定，然后再白诸袁大臣，彼断无不乐而纳之之理。惟兹事宜秘密从事，设为彼所知者，彼必避嫌而竭力严拒。盖潭潭身列高位之尊，万不敢遽受素某无瓜葛所属之厚赉，矧其事关暖昧乎？恐此端一开，他人皆尤而效之，则夤缘干进之风，无时或辍也。

吾为子计，宜不使彼知之之为愈。子苟遵吾言行之，异日获优差，膺显秩；如操左券矣。”□□□曰：“敬聆伟论，受赐实多。然此事既秘密进行，吾闻柳三儿极端倔强，脱以余之名义为彼脱籍，彼未有不诧为怪事而严词力拒者。如是，则事仍不谐。公幸有以教我。”阮曰：“子虑之甚当，然吾意宜与彼先容，然后始可着手。”□□□曰：“仆与彼曾无一面之雅，乌能遽以此语达彼之听耶？”阮曰：“余当负此责，或可达目的也。”□□□再拜而去。是夕，阮背袁迳诣三儿处，具以实告。

三儿欣然承诺。越日，□□□易名一人往，三儿伪作欢迎状，一见如故。居久之，□□□诡言为皖之当商，拟为其戚党物色佳丽，将充下陈之选。使鸨母询三儿是否愿承斯乏。鸨母笑曰：“小妮子乖僻性成，彼达官显宦，垂涎彼者伙矣，曾不足邀其属意，岂屑下顾君之戚党耶？休矣，子毋饶舌。即言之，亦无济，恐兹事徒成画饼耳。”□□□要之曰：“子第代达吾意可矣。允否，决不唯子是问。纵曰不可，吾安敢怪子不为我力哉？”鸨母笑而从之。及与语，三儿竟首肯，鸨母诧曰：“异哉，小妮子何前后如出两人耶？”于是返报□□□，相与谋赎身事。鸨母故昂其值，索万金，□□□辄无吝色，慨然如其值。

即日署券，挈三儿行。鸨母尚有依依不舍状，三儿毫无凄楚态。

姊妹行窃窃焉议其太忍，又疑三儿与□□□为故欢，惮于沦落风尘今幸遇旧好，亟愿脱离苦海，否则，或彼两人先有成约，至今始克践言。所谓为戚党置妾者，殆犹绐人之语耳。相与叹息不止。先是，□□□易名沉溺韩家班时，袁亦数至三儿处，即微悉其事。然以为妓女迎新送旧，是其惯技，亦不之怪。比闻其仓猝间脱籍而去，颇恨彼不先告己甯无丝毫情愫耶？乃往告阮，阮惊曰：“不图娟娟此豸，竟移其爱君之心而爱他人，殊出吾意料之外，毕竟妓女无情也。”袁颇懊丧。既久，亦遂置之。一日，阮匆匆至袁私第，笑而谓之曰：“吾又为君觅一丽人，行邀君偕去。”袁引三儿为前车之鉴，固辞之。阮曰：“渠非三儿可比，君盍一往观，如其可，则狎之；否则，绝迹其门庐，亦未为晚。”袁为之歆动。两人乃命驾行。既至入门，则见画堂之上，红烛高烧，室中陈设，亦备极璀灿。袁步遽止，询阮曰：“渠家有喜庆事耶？”阮曰：“否，否！彼女今日适迁居是间耳。”正问答间，所有一丽人趋迎阶下，肃客入。袁熟视有顷，忽失声曰：“若非柳三儿乎？胡来此，岂若适人后而卜居是地乎？”三儿笑不可仰，邀袁坐，历陈其巅末。袁笑曰：“□□□可谓煞费苦心矣！”是夕，即宿于三儿处。于是柳三儿遂为袁之第四姨太矣。明日，□□□趋袁叩谒，执礼极恭。袁温语有加。未浃旬，而赫赫全军总提调优差之札下矣。

□□□感恩戴德，至不可名状。每日必诣袁问安，且施以跪拜。

袁爱其玲珑妩媚，因戏谓之曰：“吾闻人子对于父母，朝夕悉趋寝门问安。吾非若父，胡必如此？”□□□乘隙献媚曰：“生我者父母，培植我者，公也。公苟不我弃，愿父之。”袁以其语无伦次，遂嗤之。而□□□误会其意旨，谓袁已经承认为其父者，迳长跽而呼袁为父。由是干儿之名，遍播于京津都人土之口，至今犹有人称道之，而传为笑柄矣。是亦极有趣味之事也。





红红断颈刀头


袁之第五妾名红红，亦勾阑中之佳丽也。凡哀丝豪竹之类，靡不精工，尤善度曲，而河南梆子最擅胜场。相传袁在小站练兵，其时，山东德州兵工厂正在着手创办，清廷曾加袁以会办该兵工厂头衔。袁是以屡命驾至德州，勾当要公。顾袁极好淫，曾不可一日离女色。居德州，时近匝月，不耐孤零，因假秦楼楚馆中，为消遣之一助，遂与红红遇合，旋购置之。盖袁之特性，凡有所狎，辄视为某脔，不容他人问鼎。故其生平每眷一女，必设法罗致之，以为已有。红红亦其一也。红红既归袁，宠擅专房。迨袁任鲁抚，红红乃潜与仆私，卒为袁侦知，即计杀红红及其仆。兹事余已详记其轶事中矣，雅不愿赘叙之以实吾书之篇幅，故从略焉。





洪述祖恃妹为奥援


阅者诸君，亦知有洪述祖者乎？诸君必将曰：吾乌乎不知其人！自宋案发生后，彼之三字大名，即震荡于吾人之耳鼓。

盖彼为袁政府恶爪牙之一，奉袁之第令南下，为主使刺杀宋教仁之正凶也。为问宋案未发生以前，彼洪述祖之历史，诸君有能知其详乎？即有知之者亦第悉其为卑琐龌龊无耻之佥壬，甘心党于袁作虎伥猎犬而已，至彼当日若何职业，若何出身，若何而能获与袁接近，若何而能获袁之信任，吾恐阅者诸君纵竭其智识与财力，向各方面调查之，未必原原本本而无累黍之差异。就令勘得个真相，非以耳代目，即挂一漏万，终不足信而有证。实则洪获与袁氏得沆瀣一气者，其中确有椒房亲之秘密关系也。夫洪曷为袁之椒房亲？曰：以彼曾献其妹于袁而充后宫之选耳。吾试缕晰为阅我书者一述之。先是，洪幼年失怙，依寡母以居，无弟昆行或云曾有一从兄，仅一弱妹。顾因家世维艰，不得不亟谋生计。以其戚党之介绍，遂投身天津某洋行写字间，为练习生。所幸资禀聪颖，更能发奋刻苦，不数年，竟斐悲可观，且长于钩稽之术，大班甚爱之，擢充跑街一席即招徕生意兜揽买卖之谓。机警活泼，颇能胜任。会袁奉命于小站督练新军，所需大宗军装皮件甚伙。洪得是耗，要津海关道某公介于袁，愿廉值以承办。袁颔之，所事辄称袁旨。由是，凡有所购置，悉委诸洪。以故，洪得与袁接近。洪为人工心计，善媚术，事事能解人意，语言尤中肯綮，袁尝称之曰能。以已练办新军，亟需人才，如洪之材具，诚为难得。若罗致之为己用，大可收指臂之助。一日，洪因交易上要事来晤袁，袁微露己之意旨，洪大喜过望，曰：“猥蒙不弃，敢不效劳？然仆今日得有噉饭所者，皆荷敝行大班之拔擢。设一旦舍彼就此，仆实有所不忍。脱迳拒明公，则殊有负厚爱。仆兹有两全之策在，不识公亦允许否乎？”袁叩其说。洪曰：“莫如以一身而兼之，庶免两方面之不慊，于我之为愈。公如曰可也，则行之；否则，仆报公之日甚长，或徐徐焉以图将来，亦未为晚。”袁可其请，遂畀洪以军需之职。大班怒洪背己，藉故解洪去，洪遂壹意为袁用矣。既而，洪为发给军饷事，致与某标统龁龁。某标统固袁之所亲也，挟其势力，谮洪于袁。袁信其言，渐与洪疏，且有撤差音耗。洪大恐，欲以术媚袁，藉保其位。于是，师袁干儿□□□故智，以胞妹赠袁为妾，伪言购自民间者。时妹已十九龄矣，貌极妍丽，性质尤狡黠，能以目听，以眉视，工口给，每出一言，辄令人解颐。袁或有时盛怒，但得新姨解释之，即破颜为笑，以故，袁极爱之，逾于他姬。初，女之归袁也，讳言非洪之妹。及邀宠异，始迳以实告。袁爱屋及乌，对于洪亦特垂青睐，而排挤者卒无所施其计。顾袁有一种特性，平时于姬妾之间，最喜新而厌故，爱幼而憎长。每纳一妾，则前妾虽天仙化人，自袁视之，即下同土苴矣。然洪妹随袁垂二十年，而自初至终，迄未失宠。盖女将军手段，能操纵此绝世老雄，而使之降心甘就己之范围耳。其聪明才智及应变之方，真有可畏可爱之点，试略举一二事如下：洪女位次居六，而宠擅专房。诸姬皆妒嫉甚，私赠以徽号曰潘六儿按：《金瓶梅》中有潘金莲其人者，最得西门庆之宠异，金莲为西门氏之第六妾，其权力冠于他姬，袁氏诸妾以洪女位次亦行六，而宠眷亦不亚金莲，故以潘六儿呼之。原袁之诸妾，悉以入门先后为次序，例如初来者，则称为大姨太，次者则称为第二姨太，余悉由此类推。洪女素得袁氏欢心，袁诫其侍从婢仆，不准以六称谓，统而呼之曰洪姨太，盖以示区别而尊重之也。婢仆等不敢忤其旨，咸曰红姨太，以红与洪谐音耳。女悉其戏己，阴诉于袁，袁怒，藉他事欲诸仆去。女复市恩于众，强袁留之，众无不颂洪姨之德。于是，变其平日狎侮之心，从而畏敬之矣。小白菜挟其最老之资格，事事与洪女反对，女衔之刺骨，拟报其怨，卒未得隙。一日，袁忽膺重疾，延医诊视。医之症甚危险，夜分须有切己者看护，以尽料量职务。诸妾以久失袁宠，不愿从事，尽诿其责任于女。女慨然允诺，每夕危坐袁之病榻侧，率婢仆服劳而给役焉。数昼夜，目不交睫，迄无倦色。袁意良不忍，呼诸妾至，谓洪姨殊苦，今而后当令其稍息仔肩，尔曹宜挨次分班，轮流守夜，以两人为数。诸妾不得已，诺之。及时，众虽分任其事，而女犹不肯偃卧，为众伴。众促之归寝，卒弗听也。一夕，适届小白菜与碧蝉伺值，至夜深，小白菜不耐辛勤，坐而假寐。女乘间谓之曰：“子盍入室休息，吾当庖代子职。设大人时袁之诸妾皆呼袁为大人询姊，吾为伪言姊诣他室密祷天以求速愈，可以盖藏无迹矣。小白菜不知其绐己，喜而去。未几，袁由睡梦中惊醒，呼茗，女亟以茶铛进。袁见女，诧曰：“今夕非汝侍吾期，胡至此？犹未眠乎？”女笑而弗答。袁瞩目回顾，惟见碧蝉在侧，因询黄姨小白菜得黄氏何在？女曰：“渠盼君病瘥綦切，每夜必入净室求神呵护，故邀妾暂充其役。少时，渠行来也。”

袁辗然曰：“难得渠如此存心，迩来余殊冷淡渠，曷招之，吾将有以慰劳彼。”……女不俟其词毕，亟趋出室，择一倚壁而盹之小婢，推之醒曰：“若速请黄姨太来，大人召彼也。”小婢诺而往，有顷反报曰：“某姨睡正酣，婢子再四呼之，始寤，以怯寒故，启箧觅衣着之，致稍延晷刻，俄顷渠必至。”袁闻是语，唶曰：“渠向黑甜乡里讨生活，而顾绐人以祈神愈我病耶？”乃呶呶詈骂不已。女亟儳言曰：“或小婢误报，亦未可知。俟彼来诘之，苟其贪眠也，斥之未为晚。”言时，小白菜已入矣。袁使之至榻前，凝睇注视，见其星眸微饧，鬓发蓬松，确由睡乡返驾者。大怒，龀齿有声，遽飞一掌击其颊，呼婢逐之去。小白菜不敢置辩，含泪而出。女要之坐，自挝曰：“怪妾饶舌矣。妾亲见姊焚香祝天，为大人祈福，岂事毕而入室小盹耶？”袁厌闻是语，挥手令之退。女乃伴小白菜返其室，再三慰藉不已。厥后，小白菜始悟无故遭袁批颊者，皆女掉弄玄虚所致。自知权术出彼下，虽隐恨之，而不敢与彼颉颃，盖畏之甚也。

又，洪女别有一种特性，凡同侪及婢仆有反对己者，无不藉故报复，以泄私忿。如其事事顺从彼之意旨，且怡声柔色而交欢之，设有过失，袁纵欲严惩以斥逐者，但求女缓颊，则其纷立解。盖以女之心思灵妙，手腕敏捷故也。闻袁为直隶总督时，以积劳过度，恒患失眠之症。延医诊治，谓每日清晨须食参汤一盎以补之。袁韪其说，命一仆专司其事。又以参汤最宜洁净，弗能以他器贮之，乃出古碗一具，嘱仆每晨必盛之以进。

相传此古碗，乃高丽数千年之物，价值不赀，为韩宫陈设品，袁在朝鲜与闵妃善，妃因以赠之。袁视为生命第二，从不肯举以示人。盖袁之意，非第鉴赏其宝贵品，亦隐寓物以重人之微旨也。此次以是碗畀仆，亟诫之曰：“慎尔事，无损我希世之物。脱损之，纵寸砾汝身，不足偿其代价。”仆诺而承其事，然心实怵怵危惧焉。一日，仆失手误堕古碗于地，且碎，骇甚，虑为袁知，祸生不测，泣告同伙，欲谋自戕。同伙者睹其可怜状态，意良不忍，因诘之曰：“子徒死何益？不如设策以弥缝之，较为得计。”仆叩其策，同伙者附耳小语曰：“洪姨，主人所最宠幸者也。凡有所言，主人无不唯命是听，且机谋百出。

子苟面求之，但得彼曰诺也，则子可脱然免戾矣。”仆从其计，径求见洪姨，泣而告之。洪姨曰：“是非余所能为力也。主人爱此物甚，即吾碎之，恐难逃重谴，矧汝也乎？”仆以首叩地有声，哀恳不已。洪姨意似许可曰：“吾脱直言汝碎古碗，窃虑吾词未毕，主人即欲置汝于死地。惟有藉他语绐之，或可有几微希望。”仆泣而请其说。洪姨沉思有顷，询曰：“主人固未起乎按袁自患失眠症后，不与诸妾同寝。安被襆于书斋中，故侍从得以奔走伺应，而洪姨教仆之妙之可以行也？仆曰：“未也。”洪姨点首至再，亟命仆掇拾破碎之磁片至，教之曰：“汝另以他碗，满贮沸水，而以此破磁片置其中，至主人榻前，亟掷之地上，而倒地颤声惊呼之，主人必由睡梦中醒，询汝何事。汝即言：适捧参汤进，甫启帐呼主人，瞥睹有蛇一头，既长且巨，绕主人之身数匝，吐怪舌如电状，极怖人，惊而仆，致碎主人物。苟遵吾说行之，主人匪惟不子咎也，行必有厚赏。”

仆如言，袁果不加谴责，诫仆勿泄其事。闻袁式微时，曾有一星者为之观相，谓他日必获南面之尊。以故，袁阴怀不轨，不想彼最爱洪姨，密迩时曾举此事告之。今兹洪姨教仆为此计，实亦窥之于微，故进是投其所好之语，而袁竟信以为实矣。厥后，托故陷仆，盖恐其为外人道，不得不杀之以灭口云。





侍婢为姬妾


袁生时，其生母刘太夫人患无乳，曾雇一乳媪以哺之。媪范氏，同邑之农妇也，为人忠诚朴实，抚袁尤逾于所出。比袁长，保中夫妇即留媪以给役。无何，媪之夫殁，无子息，仅遗一女，媪遂挈女依袁氏以居，且终身不去焉。女名凤儿，少于袁十余岁，虽田舍女郎，而姿首迥异凡庸，玲珑娇俏，尤善解人意，于夫人爱甚，蓄之为婢，既长，风度韶秀，且端详凝重，饶有大家规范，见者莫知其为侍儿也。初，里中有星者，颇负时望，袁宅曾邀之至其家，遍相男妇老幼，谈及经过事实及休咎，辄历历不爽。于夫人以爱凤儿故，戏使星者相之。星者正容谓其他日必为贵妃，众笑而弗信。时袁亦闻其语也。迨袁为直隶按察使，乃挈于夫人之任所，凤儿亦偕往。袁瞷其貌美，更回忆当日星者语，意为之动。乃谋于于夫人，欲收之为簉室。

于弗许，袁即潜与之私。久之，遂有娠。于日见其腹潮涨如豕也，疑凤儿通他仆，召女入密室，严诘之。女初不肯语，于恫以行斥逐回里，凤儿惧，径以实告。于怒袁身为大员，竟蹈狂且恶习，向之大开谈判，嗣经诸妾调解，始允凤儿居第七人之列。数月产子一，名克齐。好事者曾编一联语嘲袁曰：“今宵侍婢为姬妾，昔日同知过道班。”亦云谑矣。





居丧纳妾


袁之第八妾叶氏，扬州人。其父名叶巽，以诸生纳粟，捐知县职衔，分发河南。叶巽为人善夤缘，以故得上峰之青睐。

不数月，竟获委署商城县篆，乃挈眷之任所焉。会邻封有土匪作乱，势甚猖獗。遂蔓延商邑。叶巽得是警耗，正欲派兵堵截，而匪已至，且率众扑城矣。叶仓猝间，手足无措，不得已，自登阵支配军士防御，匪见红罗伞下，具衣冠而立者，知必为官长，遥以枪弹击之。流弹适中其额，贯而过。叶巽立地而仆，侍从掖之起，气已绝。典史王某代摄其职权，除派士卒死守城隅外，亟据情飞禀省吏，请饬重兵剿匪。时抚军为吴重焘，使将领率二千兵倍道赴商。匪闻风先事逃窜。事后，省吏入奏，清政府命按照州县阵亡例抚恤。叶之家属，所得仅二千元也。

先是，叶巽非饶于资者，其纳粟之金，悉称贷于戚友。任事未久，非惟弗能偿宿逋，以交欢各当道故，又负累亏空不赀。及死，囊中竟无一钱之储蓄。虽得二千元恤金，到手则立行告罄。

以故，叶之眷属弗克盘柩回籍，乃僦居商城。久之，生计日蹙，叶妻因摒挡资斧，挈子女往项城，拟其夫弟以居焉。叶巽有胞弟曰丰。向为项邑某典肆中执事，巽宰商城时，丰曾偷暇趋谒兄嫂一次，余亦屡通问讯，盖弟昆间感情甚浃洽。此际巽妻穷无所归，惟有寄彼篱下，或可得一茀饭所也。比至，丰尚顾念亡兄之情，分余屋与之居，而丰妇则大不为然，谓巽在日为百里侯，初无丝毫余利分润弗若妇，今兹为国捐躯，曾朝廷予以恤典，而乃伪作贫窭状，来此负累吾侪耶？甚矣哉，为欺也！

因说于巽妇，诡言丰将偕友人另营一肆，基金尚缺少拟向姊暂挪数千金以益之。他日脱有赢余，当均沾其利。巽妇泣曰：“亡人实无蓄积，谓有之，余乌忍累阿叔？今来此，尚乞贤夫妇念手足之谊。”丰妇大失所望，因反唇相讥曰：“如姊言，是因贫困而来也。假向日弗贪困焉，则姊偕子女，或返故乡，或侨居他处，安肯下顾吾侪穷措大耶？”巽妇语塞，丰妇遂挟其夫，使嫂赁屋另居。仅月给津贴二千钱。巽妇固柔懦，弗敢争执，惟含辛菇苦，与子女度此无聊岁月。不足，则恃为人缝纫及浣衣为辅助。时儿尚在襁褓中，女则年已及笄矣。无何，某典肆忽遭回禄奇灾，焚毁一空，丰亦赋闲失业。妇与丰商，不如趁此时机，籍故离居是间，俾免顾瞻巽妇之累。丰韪其计，亟挟其所有，夤夜首途，迳回原籍，而巽妇尚弗知也。及月杪，往取津贴钱，至则所居已另易主人矣。询之故，始得其实，涕泣而归，以告女，且曰：“今若此，是天绝我也，弗若死。”

女再四劝之，乃止。巽妇由是旦夕焦劳，致抛荒所事，倍极奇窘，凡缝纫浣衣诸务，皆女代之，差幸免予冻馁。盖女虽为宦家弱息，能辛勤耐苦也。顾一家数口，衣食之资，虽于十指中讨生活，出入卒不能相抵。巽妇苦贫，引以为患。有东邻聋媪者，与妇过从，睹其愁苦状，询之故，妇具以告。媪为之代筹良策，谓：“不如鬻女以得值。小妮子固有栖身所，即阿母之生养死葬资，亦有所给。”妇初犹不可，继经媪更仆劝导，意为之动。媪经承是事，遂售女于项邑某巨绅家为妾。或云即张镇芳家不料某绅之夫人，固著名河东吼也。见女颜色娇好，不觉妒念顿生，即与其夫大起冲突，且曰：“脱逐彼野狐狸去，始可相安无事。否则，拼以生命争执。”某巨绅固素有季常之癖者，闻是语，势处两难，不得已，乃寄女于契友家。时袁氏正由直督任所奔丧回籍也按：清例，官员在任丁艰，应解职奔丧，惟袁则仅予百日之假。固清廷知其非异人任，然足见当时袁之圣眷独隆也。。先是，袁曾承祀于其胞叔保庆。自孩提以迄成童，皆嗣母牛太夫人教育之。及袁出仕，欲挈牛与俱，以尽侍养职。牛不惯远离桑梓，故未偕往。此际，牛在籍病故，袁是以请假驰回珂里营葬也。某巨绅，与袁为中表行，久欲厕身政界，博取金章紫绶以光门闾。闻袁归，往谒之，白其志愿，且要袁为己营谋。袁似有难色，某遂以叶女进，袁顾而乐之，问：“何自来？”某曰：“此牺牲晶，本仆之禁脔，以迫于悍妇之阻挠，故未得染指。兹欲为显亲扬名计，不得不割爱相赠。

倘以此为交换条件，则固所愿也。”袁果受纳之。顾袁本急色儿，今兹旋里，未挟妻妾偕来，角枕孤单，久已打熬不过，一旦获此妙人儿，不觉忍俊不禁。是夕遂幸之，诫家人勿宣洩其事，盖恐为反对己者，控以居丧纳宠也。比假期满，袁遂由鄂至沪，查办盛宣怀参案。嘱仆从先赉叶氏乘火车至津，伪言为婢女，携之任所，将以给役于夫人者。叶氏貌固美丽，性尤和易，井臼躬操，能偕婢仆共甘苦，与他妾之骄奢侈佚者迥异，于夫人甚爱之。袁所事既蒇，返署。未及年余，其中表某绅，居然以候补道员资格，一跃而为长芦盐远使司矣。某与袁为至戚，莅任后尝以私人名义，至督署晤袁。其家人妇子，恒不之避。惟叶氏闻某至，则匿居室中不出，盖羞见某面也。袁尝戏谓叶氏曰：“若思故剑乎？脱思之，吾将令妆珠还合浦。”叶氏闻此语，即掩面而泣，必待袁熨藉之始止。厥后，某因事为御史揭参解职，要袁另予优缺。袁以恪于众议，积久竟未有以报命。某弗能待，乃向袁齮龀曰：“吾以爱姬而博官，不图官未久而去职，吾将归故里，乞仍以叶氏还我也。”袁笑而颔之。

越日，果一纸委任书下矣。由是，某即恃此为要挟之具，袁悉如其欲以偿以。是亦极有趣味之事也。





桂儿与贵儿


相传袁查办盛宣怀参案时，其中又有一段风流艳史在焉。

初，盛为沪上招商局总办，弊端百出，积累至三千余万之多。

事为言官侦知，曾胪列多款会参之。顾其间原因复杂，头绪纷繁，各侍御虽择尤入奏，亦第举其大概而言。且请于清廷，欲明是案之真相及底蕴，非从清查历年帐目入手不可。实则一笔糊涂帐，真不知若何办理也。西后欲择一相当大员，赴扈专治是事，然一时无当选者。正在物色中，适袁有请假营葬嗣母之举，西后即以是责畀之，嘱其俟假满，复迂道前往，诫以严守秘密。故袁由汴启程，行踪非常之诡秘，外间罕有知者。既抵申江，径诣盛宅，盛极惊讶。袁亟为解释曰：“余因假期未满，胡偷暇来此，勾留数日。行即航海北上耳。”谈及参案，袁故为盛不平。盛信而弗疑，遂开筵为袁洗尘，至席间见盛之侍婢桂儿，欲强盛赠已，盛乃易他婢以进，为袁烛破其计，诘假桂儿以得实，大恣，始宣布其奉命来查参案，出其迅雷不及掩耳之手段，攫取招商局帐册而去兹事始末，余已详载“袁世凯轶事。续录”中矣。不复再叙。袁受盛氏绐后，忿不可遏。

继见所谓假桂儿者，面目发肤与桂儿无丝毫差异，惟丰致较逊耳。袁曳仆盘诘，始悉彼为桂儿之妹，拟使人舁送盛氏，而顾爱其颜色，欲留之，又恐为他人讥笑，于是谋其所亲。所亲者曰：“公曷不询彼女母家之姓氏及里居讫，姑以彼反诸盛，然后再召彼子母来，饵以重金。彼畏公势而又利公资，乌有不俯首听命者。”袁韪其说，叱使假桂儿去，遣其腹心如所言办理，果达目的。彼时一般都人士论调，第谓袁于沪上，购置民女作妾，实则前此挥之使去之假桂儿也。厥后，盛宣怀闻其事，笑谓家人曰：“我固谓彼急色儿，殆如兼收并蓄之古董家，虽予以厌鼎，亦乐于承受，今果然矣。我赠彼而彼拒，彼又购诸其父母之手，亦犹世之售受古董者，撇去掮客，主宾对面交易也。

“因相与轩渠不止，袁挈假桂儿返津，命名曰贵姨，位次居第九，与叶氏最相得。盖贵姨之原籍亦淮扬人，与叶氏雅有乡里之谊云。





南极星帝两小星


自是袁氏并妻妾而十矣，生子九女十二，可谓享尽人间家庭幸福。顾雄心未已，每与人言，拟俟晚年，仍再蓄数雏姬，以娱桑榆暮景。诸妾咸大不谓然，而弗敢挠其说。惟于夫人则毅然进谏，其大旨所在，不外以宜爱惜有用之精神，为国家效力数语，谆谆劝告而已。袁漫应之。未几，袁晋膺外部尚书之职，且入军机承值，治理繁剧，自朝至暮无晷刻甯息。不数月，虽两鬓鬑鬑皆白，而卒未尝稍离女色。于夫人屡庄言规劝，袁匪独不之听，且因以反目。叹曰：“吾自乐此，不可一日间断。脱独宿，则精神上转为之不济。吾自有节制，胡庸汝干涉也。”于夫人知其不可以理喻，遂不语。会袁之三子克良归里结婚，于夫人偕之往，更挈其失宠诸妾行，留以侍袁者仅最后所纳之新姬二三人已耳。袁每届公余无事时，辄招姬人至己前纵酒，谑浪笑傲，无所不至。既醉，则使诸妾互相扑击以为乐，即婢女亦可与其列。袁见有二婢，色极娟好，明眸皓齿，风致嫣然，心颇爱之，乃呼之立己侧，叩以曾给谁氏之役干。二婢具告之，始悉即洪姨之使女，新自南省购归者，盖姊妹花也。袁笑谓洪姨曰：“小妮子诚玲珑娇婉，余将用之，若可另购他婢，以承斯之乏。”洪姨知袁已赏鉴此二女也，低首弗答，意似不可。

袁愠而唶曰：“若敢忤我乎？速退。”于是挈二女去。是夕，袁未归寝，洪姨知有异。翌晨，使人往瞷，旋得报，谓主人昨宵已另辟一室居二女，强之荐枕席，此时尚酣睡未醒。殆贪眠忘晓耶！洪姨不敢声，第悔恨欲绝。由是，袁必宿二女处，无虚夕。洪姨及其他数妾，悉屏而弗御。而十姨与十一姨之称谓，已遍播于诸仆从之口矣，盖袁所嘱也。先是于夫人率诸妾返彰德按袁通籍后，即举家由项城迁至彰德，广置田产，并建筑屋宇为克良完姻也，约以两月后即来。以袁是年为五十初度。

俾挈此一双新夫妇，来祝老翁之寿。及于天人等返京，袁预匿二女于署中别室，诫家人勿泄，脱为于知，行施以严惩。洪姨亦勿敢故撄其锋也。此届诞辰，妻妾子女辈，登堂祝寿，时二女亦盈盈跽拜阶下矣。于夫人诧问为谁，仆从则以十姨与十一姨对。于夫人冰语曰：“不图吾旋里两度蟾圆，而君又造此两重孽障。虽然，君胡不早以告我，而顾以诡秘从事，胡为耶？”袁曰：“吾恐夫人加以斥逐，故俟至今日始发表耳。”夫人一笑而罢。未几，德宗晏驾，袁以致疾罢归，且几遭不测，于夫人辄归咎于袁纳此二女为不祥，令挥之去。袁曰：“吾早料有今日，夫岂区区二妇所能影响我哉！就事理论之，吾此次当有生命危险，然今兹得以解甲归田，与子说换言之，安知非凭藉二女之福庇乎？盖穷通显达，听之于天，迷信家言，正可恃而不可恃也。”于夫人知其语涉左袒，笑置之。





牺牲人命为红颜


袁自退居彰德后，恒与其家人妇子言：“自今以往，不复与闻天下事。”终日闭门不出，寄情诗酒。凡外宾来此谒见者，一概谢绝。或偕其兄及子，驾小舟往还于洹水之滨。己则一蓑一笠化装作渔翁状，危坐船头，一手执钩钓竿，一手持浆，浩荡碧波间，大有悠然绝俗之致。有时挈其爱妾数人，饰村妇，驾小舟，傍已船而行以为乐。顾诸妾不请操舟术，恐行驶至中流，占灭顶之凶，袁乃出资雇傍人女以教之。榜人女年事约十六七，不施脂粉，窈窕多姿，于粉白黛绿中别饶一种风度，袁嬖爱之，欲置诸下陈之列，因召其父母至，啖以金，使其鬻女于己。不料女已字人，袁遂施强迫手段令女父毅然与婿家悔婚，强以聘礼却还。婿家畏袁势，弗敢争执，女遂安然抱衾绸矣。

然婿家虽为田舍郎，其舅氏某甲，著名之讼师也。闻袁擅夺民妇为妾，意颇不平。唆婿父诉于官，伪言榜人售女为妓。宰受词，出牒拘榜人到案，尚未质审，而袁氏之秘函责至矣。宰立变其论调，责婿父架词砌控，立斥之去。某甲知宰受袁氏之运动，使婿父扬言于众，谓行赴京上诉。盖是时，清政府虽放袁归里，犹时时瞷其隙，将坐以罪，故某甲以是要挟之也。袁闻此蜚语，嘱其亲信某乙，邀甲开秘密谈判，但得不与闻其事，愿以三千元为寿，更月给津贴若干。甲可其请，事遂寝。由是，甲遂奔走于袁氏之门矣。袁与语，大悦，激赏其能，恨相见之晚。因谓甲曰：“君具此才智，胡不出而涉世。谋有以构立而乃郁郁株守是乡，殊为可惜！”甲曰：“固所愿耳，然其如无级引何？”袁曰：“兹不难，姑宽以时日，吾必有报命。”甲谢之，居久之，袁招甲至，欣然曰：“吾为君已谋一位置，君往否乎？”言已，出函相示。甲阅之，则某省制军聘之为幕府之关书也，甲大喜鸣谢，袁曰：“宜亟行，脱资斧不足，吾赠君五百金，聊壮行色。”甲铭感无既，治装剋期首途。行未数日，其妇忽闻甲中途遇盗，杀而劫其金。袁亟召甲妇来，代为扼腕曰：“不图汝夫命薄，甫得高就，竟罹惨死。推原礼始厥咎在我，今若此，吾畀汝数百金为养瞻资，更当驰函该管长官，缉盗而治以罪。”甲妇感激涕零而去，实则袁派其干仆，邀甲于路而杀之，以报其畴昔唆控己之宿怨也，其手段可谓辣矣。





女校书为女秘书之趣谈


又闻袁氏蛰居彰备既久，静极思动，欲遍游天下名山大川及名胜之区，以杀胸中积闷。适徐东海由奉天总督解任，请假回籍修墓，便道至彰德视袁，藉叙数年之阔别。盖徐与袁为总角之交也。袁因告以有志作漫游，邀徐与俱。徐可其请，于是装为商贾状，携二三仆从，束装首途，乘京汉车南下，由鄂而赣、而皖、而宁、而扈、而浙，凡经过一埠，咸假寺刹中以安被补。采访胜地古迹，恣情观览，兴尽始去。又唱和诗章，以志鸿雪。见之者群目为骚人逸士，初不知即当今赫赫有名之两大员也。初，徐与袁约，倦游之期，以弥月为限。及至浙，袁酷爱西湖风景，流连弗肯去，大有终老是乡之意。更因嬖一诗妓，将为之谋脱籍事，磋商一切，须羁延时曰徐以假期届满，亟欲返京。未便久待，乃别袁先行，袁亦不之强也。徐去后袁即挟该诗妓僦居湖心亭中避暑，以消长夏焉。该诗妓名忆秦楼，西子湖边产也。父为士人，稚负文名。此女赋性颖慧，父教之读不数年，竟得其衣钵。旋父患瘵病死，母再醮，女依叔以居。

叔固无赖，且嗜赌，以负逋故，乃鬻女为妓，张艳帜于杭之涌金门外，盛名即倾动一时。袁至浙，闻忆秦名，因偕徐造访香庐，见女大加激赏。女固素具相人之识者，袁虽饰市侩状，自女视之，决其为非常人。及潜询诸仆从，始悉其底蕴，因有委身而事之意。袁亦雅爱女甚，闻女语，亦表同意。盖袁环顾己之诸姬中，红肥绿瘦，虽不一其人，其尤者不过略解之无而已。

兹遇忆秦楼，觉其娴雅绝欲，吐咳生风，与室中之粥粥群雌较，真有霄壤之别。女所赋诗章，芊绵旖旎，胎息温飞卿，袁自愧弗如，遂决意购置之。因与鸨母商，为女脱籍。鸨母始犹不可，嗣饵以多金，乃首肯。袁即挈忆秦楼居湖心亭，拟俟秋凉后，偕之返珂里。此辛亥七月间事也。未几，霹雳一声，武昌首义，袁于浙中得是耗，亟挈忆秦楼，取道浦口北上，转陇海铁路归彰德，谓妾曰：“吾携一女参军返矣，他日，尔曹当向彼习翰墨，诚为闺中之良好师友也。”诸妾漫应之。数日，忽奉清廷谕旨，召袁出山。袁谓忆秦楼甫适己，即蒙政府起用，其福命之佳，迥非诸妾所可及，异时厚福，正未可量，因特别予以优待。迨袁为总统，凡一应秘密文件，悉归忆秦楼收管，以其通于文字，故畀以是职。盖示宠异而愧诸妾也。诸妾颇忌之，赠以女秘书徽号尊之，实隐寓讽之之意云。





阿香轶事


袁为总统时，自朝至夕，无晷刻宁息。凡会议耍公，批阅文件，按见外宾等事，皆有规定之钟点。其休息时间，惟午餐后入室小盹，不可谓不勤于所事矣。当民国二年春，袁以剧劳故，致政躬不豫，且时觉目眩、耳呜、心悸，因延华医诊视袁向不信西医，谓其为阴分虚习之症，拟方服药，迄无效果。

嗣有人推荐江南某名医入京治袁疾，其论袁之病原亦与前医士同，而治法不用参苓芪术，惟嘱袁广蓄年未十六之处女，每夕挨次择二人伴寝，以少阴补老阳，既久，则诸患自愈。惟不可以非礼相犯，否则匪独无济于事，恐病转因之不起。袁味其言有至理，乃从之。先于婢女中选择，不足，则购置民女为府中给役，人亦不以为异。于是罗致不下数十人，轮流服劳，不两旬，袁疾果渐次就廖，而卒未废除是例。顾诸婢中亦有姿首较佳而又情窦大开者，一旦与此老登徒子同衾，未免有情，谁能遣此，焉能谓其不守礼义藩篱，而加以求全责备哉！未几，果有一段风流佳话发生，特公府中严守秘密，故外间无从得悉耳。

今请为阅者诸君一述之。先是，侍寝婢中有名阿香者，本浙西产，而随其父母流寓京师。貌既娟好，性尤狡黠，年事虽未及笄，已早与市中无赖儿姘识，密约幽期，指星誓水，已非一日。

积久，珠胎暗结，而其父母不知也。及袁氏遍购民女，阿香之父母，利其值因割爱售之。女初犹倔强，盖不忍遽忘所欢耳。

既入府，知袁氏为当今元首，逐移其爱所欢之心，而属意于袁矣。每届侍袁时，殷勤备至。夜间起必数次，凡进参汁佳茗诸务，靡不悉心料量之。袁肢体常酸痛，阿香则握拳为之捶击，或以纤纤柔荑抚摩其遍体。袁极赞其耐劳，出诸妾上，颇思犯之。顾以尊卑名分所在，遂强制欲念。阿香若逆知其意旨，屡作媚态以昵之，矧同处一榻，则此情此景，何以为情。袁亦把持不住，因有染焉。未及数月，阿香腹蓬蓬如鼓，诸妾睹是状，知有异，乃婉言诘阿香。阿香竟直认不讳，袁即以之置诸第十四人之列，又喜于晚年又获一样麟。彼乌知此腹中一块肉为无赖儿之血胤也。袁溺阿香逾于他妾，而阿香亦持其宠，凡有所求，袁无不允诺。阿香不忘旧好，请于袁，诡言无赖儿为己中表，赋闲已久，欲谋一枝棲，藉资糊口，府中需人綦夥，或可予一相当位置。袁可其请，立饬侍从琥官长，补无赖儿为卫士。

阿香喜甚，盖其可获与所欢常接近也。公府定章，凡购置品物，皆传庶务司员经承其事，阿香独破格，使无赖儿在是役，员司诧为奇事，以保全饭碗计，乃不敢致诘，第与同事者窃窃私议而已。由是阿香每日必召某入，以购物为名，实则藉以叙话。

虽不敢显然呈露秽亵状态，然苟无他人在侧，则谑浪笑傲，在所难免。在阿香自以为盖藏无迹，其实早已为人观破机关矣。

其人为谁？即洪姨是也。初，袁氏诸妾中，以洪姨最得宠眷，而又极有势力。自阿香入选后，事事谄事袁，务博其欢心而后止。袁为其所惑，且在在信任之。斯时，阿香权势与洪姨较，直欲喧宾夺主，以故洪姨隐憾之，欲藉端中伤彼以泄其忿，惜未得其隙也。既而微窥阿香与某卫士状，知必有异，因随地随时侦察之。此次怪现象，竟为洪姨所窃视，瞷某尚留连未去，亟往告于夫人，谓香姨不知府中体统，擅招卫士入室与语，设为外间所知，吾侪全体名誉为彼破坏，一齐扫地。今若此，不得预为声明也。于夫人素秉正，讲求礼制，闻得语颇不谓然，怒而叹曰：“毕竟是荜门圭窦女，弗能登大雅之室。吾将往面斥之。”洪姨乘间谮曰：“妾闻彼卫士，乃香姨请于老爷子袁之诸妾及其侍从皆呼袁为老爷子而始得是职务者，其中保无他种关系。夫人幸加意焉。”于夫人颔之。乃偕洪姨迳入阿香室，甫及门外，瞥睹卫士施施然面含喜悦之色，出遽见于夫人，亟旁侍壁立。于夫人叱曰：“若来此胡为？须知此间非汝侪所能擅人者。今后脱再见若，杀无赦。”卫士退，于夫人又呼阿香至己前，诘质再四，阿香弗敢声，第含涕唯唯谢过不遑而已。

夫人悻悻去，俄而袁入室昼寝，见阿香泪痕界面，惊而询之故。

阿香绐袁曰：“妾旦夕将临蓐，因召表兄某至，倩其便告我父母。不图洪姨臆造蜚语，妾不敢与辩，是以泣耳。”袁信其语，迳痛斥洪姨不是。洪姨冰语曰：“老爷子何明于治国而暗于治家哉？他日吾言自验，恐尔日噬脐无及矣。”原洪姨素为袁宠，故肆无顾忌，而敢出是语也。洪姨于是思得一策，召其亲信女仆，潜晤某卫士，自言为香姨腹心，今香姨不愿居此，拟侠资遁而他去，祗以不识府中路径，欲烦君导此而出。某夕，君俟彼于室外，幸毋误。某聆此言，知阿香将偕己私奔，喜而诺之。

又以兹事一经发觉，府中派侦骑四出缉获为虑，仆妇曰：“堂堂一国元首，乌能为一姬人，而有此无谓之举动。独不虑丑声外播乎？”某信之，仆妇返报，洪姨乃事戒备矣。届时，某果潜伏于阿香居室之外以待，忽巡夜武官遥见一个影鹭伏鹓行，状极诡秘，疑其为刺客也，因叱问为谁。某骇而掉臂狂奔，武官知必为匪徒，自后燃枪击之，适中某肋，某倒地而仆，武官鸣警笛，召众至缚之，则府中卫兵也。诘其夤夜为此胡为。此际某受创甚重，弗能置答，武官亟据情陈于袁，始信洪姨有先知之见。因执阿香严词诘责，时洪姨在侧急馋言曰：“兹事老爷子可无庸穷追底蕴，即廉得其情，不特使老爷子增无量懊丧，亦且贻外人飞短流长之口实。妾意莫如以不解解之为愈。”袁曰：“若言殊有至理，然则将若何处置之？”洪姨曰：“兹有简当办法，迳指该卫士受某党指使，希图行刺元首，被逮后，已直供不讳。即声其罪而杀之，谁得而议其后耶？”袁韪其说，立饬武士戮某于马厩侧。袁又询何以处分香姨，洪姨曰：“此则非妾所敢与闻。夫彼老爷子之所最宠悻也，论其罪戾，固宜予以严惩，然彼平日能事事得老爷子欢心，设去此可人儿，他日更有谁人承斯乏乎？仍请老爷子自行酌夺可也。”袁知其语含妒意，及回视阿香，俯伏地上，求免啼声，宛转媚态愁容呈集面部，状殊可怜，不觉心为之软化，仅命囚之于他室，其事遂寝。迨分娩子也，袁计其时日不符，益信洪姨之言不谬，立斥之出，伪言香姨产后暴疾，致所生子同殇云。





翠媛与洪姨之关系


袁之第十五妾，则为洪姨之从女侄。其遇合之艳史，则此一段温香软玉文字，述之真足以供人研究之大好材料焉。袁至中年以后，最喜狎青年处女。凡年事越二址以外，举不足当顾盼，更何论此妻若妾乎？盖久以虚员置之也。诸妾中惟洪姨之宠异，始终弗衰。然亦不过表面上之虚荣，若夫床第之间，久经断绝关系矣。先是述祖从兄有一女，名翠嫒，玲珑娇小，令人生怜，以故洪姨极爱之。当洪姨及笄时，翠媛方呀呀学语。

及归袁氏之夕，甫登舆，翠媛牵其衣喃喃曰：“我偕姑姑往。”洪姨因绐之曰：“吾往市中购物，少时即返，将携果饵啖汝，速释尔手。”翠媛坚不可。述祖及其从兄强擘之，翠则卧地娇啼不止。洪姨舆出门数武，犹闻小妮子唤姑之声，心颇恻然。

此后虽不与翠媛面，而迳寸心头，时垂念不置。每届述祖来视己，辄询问之，嗣随袁氏偕返彰德，月必通信数次，每次皆道及翠媛，尔时翠媛已问年十三余矣。迨袁为民国元首，洪姨请于表，拟招翠媛入府，藉叙姑侄久别情愫。袁最宠爱洪姨，遂诺其请。于是接取翠媛至，袁见之，绝代丽姝也。乃潜谓洪姨曰：“若女侄颇可人意，较若之颜色尤姣好。吾甚艳羡之，惜与子名所在，即为洪姨女侄之谓吾未便萌非分想。不尔者，早据为已有矣。”洪姨聆袁语，大不谓然，然亦不敢迳斥其非，是因以谑语报之曰：“子既挚爱彼，则竟可毅然决然为之奚？

必作此假惺惺状态，第妾谓小妮子正届妙龄，即使蒙如天福，得侍枕席。为问能消受几多时日美满之良缘耶？妾为君计，何事又造一重罪孽乎？”袁知其语含醋意，一笑而罢，而亟欲致翠嫒之心，未尝稍辍。乃予以衣饰等物无算，翠媛始犹间日必返，既久，恒数月不归，洪姨另辟一室以居之。翠媛于无声时辄至洪姨室中，小坐叙话。有时往于夫人及诸妾处，轻盈和易，宛转依人，诸妾无不乐与之亲近。袁之姬既多，性尤喜新厌旧，故洪姨之室，袁氏足迹不至者，已数年于兹。自翠嫒居于此，袁意有专属，凡休憩或昼寝悉移置洪姨室，翠媛每届袁来，始则尚托故引避。迨相处既稔，亦无所顾忌。袁故与洪姨戏谑，语涉秽亵，意在使翠媛闻之或有见猎心喜之意，翠媛果为所动，祗以洪姨在侧，未敢唐突，而含情脉脉，咸在不言之中。其实洪姨早窥之于微也，自思脱阻挠或谏劝之，不特袁不听己言，且转增无限恶感，弗如直接请袁纳之，固得博袁之欢心，亦可市恩于翠媛，他日为己臂助，合力抵制诸姬，当得永固其宠异，计亦良得。私议既决，一夕，袁信宿己室，以此意上达。袁乐不可支，抚其背曰：“若真知我心也。”洪姨曰：“妾更有所请。”袁曰：“何说？”洪姨曰：“妾无他要求，惟冀以此豸指翠媛为收科之宠爱。今而后，乞勿再萌其他思想。脱仍故态复作，匪惟负妾，且负翠媛矣。君尚以妾言为韪乎？”袁曰：“吾听子，吾听子。”明日，袁以纳翠媛之事宣布于众，于夫人首先反对，诸妾亦附和之。袁怒曰：“尔曹苟不从吾命者，立逐之去。”诸姬莫敢攫其锋，不语而退。袁乃出资，使庶务司员为之购置什物，踵事增华，在在务求奢丽，皆洪姨部署之。

袁谓人曰：“今兹纳翠媛，乃余最后之一举。他日即有安琪儿其人者，乃公亦不暇顾盼也。”众笑应之。初，洪姨介翠媛事袁，本欲厚己势力，不图翠媛所欲既偿，后转忌洪姨挟有一部份权势，因思攘而夺之。遂于袁前百计媒孽其短，袁为所惑，渐渐与洪姨疏。洪姨知翠媛之倾轧之也，亟思报复以雪私愤。

于是得一策，使心腹婢仆捏造蜚言，谓翠嫒憎袁衰迈，潜与某某子私。是语竟传入袁之耳，袁虽未致遽信，然疑团在所不免。

因质诸翠媛，翠媛自矢无他。由此袁防范綦严，诫诸子不许擅入。即给役之侍从，非奉召呼，不敢妄履门槛一步。时翠嫒已有娠矣，袁颇怀疑虑。未几，临蓐产一子，形似宛与己肖，心始释然。厥后，袁帝制自为，蔡松坡将军与唐继尧于云南称兵反抗，警耗违诸京师。袁极愤懑，竟手刃翠嫒及其所生之子。

盖一怒之下，顿触前事，不觉出此惨厉之手段也。





候补姬妾之异闻


总计袁氏之妻妾，共一十又六人。此外，则又有所谓候补姬妾者，其数殆不可偻指。何谓？候补姬妾，盖以正式姬妾中，或有因病故者，或有因身犯过失过失条例，名目繁多，吾当于后编详细述之，兹处姑从略而遭斥遂者，得于候补人员中，挨次当递补。此项人员，大率于婢女中择其尤者充数，另设一管理人统属之。至管理人资格，外间多谓其以多年之老仆妇承斯乏，仍是拟度之词，实则使诸妾轮流值班，每届一月，必易一人，凡值班者，尤有特别权利。平时候补人之衣服饮食，及一切度支，均向值班者取给。月杪、值班者核其总数，于内司务处领取内司务，专司袁之家属用度，俗称所谓内帐房是也，亦以女员当是任闻逐月所需，约千余元之谱，管理人悉从中侵蚀之，至少有半数之利益。此就利益上一方面言之也，责任所在，亦甚重大。候补人若有大过，则犯之者与管理人同坐，轻则予以斥责，重则并囚之密室中。论罪之大小，定拘押时期之多寡，宛似检察厅有期徒刑之例。然候补人于无形桎梏中亦有绝大之希望焉。其希望所在，设众姬妾中有抱病者，其时袁适欲临幸，该妾得于候补员内，随意择一人庖代。此一人一经品题，即身价十倍。以后，即提升置诸尽先即补之列。此端一开，闻候补员居室内，每当夜阑人静时，各焚香燃烛，匍匐蒲团上喃喃向天祷告，惟咒诸姬妾立死，或患缠绵之症，穷年累月不起。则已庶得以获实缺而为代理，异事亦趣闻也。阅者诸君，其亦哑然失笑否乎？顾或者谓，以上所述，第举袁之妻妾历史，似与洪宪宫闱秘史无丝毫关系，乌用子哓晓为者？则将应之曰：“余之所以详叙而不惮烦者，正为《洪宪宫闱秘史》下一注脚。不然，则所言安有根据哉？即此所叙诸姬事迹，试问他人，有此穷原竟委，而搜罗材料若是之宏富乎？”《圣经》云：物有本末，事有终始。此之谓也。以下诸编，即逐次入于洪宪时代矣。





第三编　洪宪太子与公主及皇孙皇女等之历史附皇媳与驸马


大阿哥轶事十则


袁世凯称帝动机实起点於癸丑，以武力平定赣宁等省之后。其时，兵威之盛，足以詟慄水陆，袁颇顾盼自雄，尝谓其所亲曰：“余以武装与若辈指民党相见，不两月，而肃清东南半壁。论其功，当不在拿翁之下，然拿翁恃其武功，震荡全欧，觎大宝，甘冒世界之大不韪，余则极羡之慕之，而弗敢效之也。”所亲者唯唯而已。此时，杨皙子以今世大文豪资格，正覥颜为袁之爪牙。袁鄙其素行无状，卒未予以信任。杨久欲献媚於袁，藉以出人头地，庶可博其欢心，而蒙重用。适闻袁与所亲者言，自幸其有机可乘，於是潜草一劝进表，拟呈於袁又恐为袁所斥，因之获谴，遂游移弗敢唐突从事，乃径与袁长子克定商，且出表示之，要其为已取决，盖克定与杨有密切关系也。克定阅表文，见篇中有“孙黄势失，渠魁远去国中；黎段名高，将军之寄阃内”数语，极赏赞文笔警策，谓可以动袁之听。又阴念此表若发生效力，则杨之功当在首列，莫如由己进呈，或可分其半功。因给之曰：“兹事吾父若允，则子为功之首；如其不然，则子为罪之魁。吾为子计，盍以是表畀我，我代子陈之，或可易於进言。即有咎戾，吾为子解释，得稍从未减。且事关国体，问题干系綦大，纵使吾父极韪子说，然与子素未以腹心相许，恐未必轻於承诺，子慎毋出以冒昧也。”

杨服膺其论。越日，克定果以杨之表呈袁览。袁阅毕笑而不语。

克定徐徐询曰：“彼人文字之寓意所在，极言时机不可失，父旨若何？”袁熟视克定，有顷，忽谓之曰：“杨度为吾间接之门下土，敢上此表，轻於尝试耶。是必有人主使者。”克定曰：“无之。”袁笑曰：“吾颇疑汝垂涎於大阿哥，一度因授意於彼，美其名曰为吾计，实则汝自计耳。”克定不敢置辩。良久，袁又曰：“此事果出於汝之意旨，或者尚有商量余地。设为彼也，汝速返尔表，今后毋再以是语哓哓。”克定急自承。袁曰：“吾方以保障共和为名，号召世界，实得遽食前言？今尚非其时，或可徐俟诸他日。是表吾姑存之，汝寄语彼人，当严守秘密，勿为外人道也。”克定喏喏而退。转告杨度，乃相与潜谋，进行其法，不外以从事运动为第一步着手。厥后。袁帝制自为，实张本于此矣。

克定为于夫人所生，为人极有机变，而性尤坚忍，其操纵人之手段仿佛乃父，特其权术与魄力则逊之。幼时于读书外，辄好武事。及长，袁送之出洋赴德国入陆军学校肄业。迨卒业，归国，其时袁适为直隶总督，克定请於父，拟厕身军界，以冀发展其生平所学，袁不可。曰：“以吾之权力论，即不从事请托，亦弗难获上级官长之职。然吾国军制，尚在幼稚时代，规模未能一律完备。汝苟力图改良，则必触一般腐败军官之忌。

若曰因陋就简焉，夫亦何必博此虚头衔，以“为乡里之荣哉？

须知是中况味，而翁前已于小站练兵时饱尝殆遍矣。”克定聆父言具有至理，乃罢。惟日事翻译西洋治军及练军之法，且参以己意，著书立说。期年后，稿始竣事，呈父览，拟付枣梨。

袁止之，嘱其勿宣示于人，他日将另有用处。未几，即有项城新法练军一书出现。有知之者，谓是书即克定所著，袁特掠其美，刊行於世，为军事家之模范，其说殆非无因。又闻克定兵事学，洵为近顷首屈一指，迥非乃父所可望其项背。袁实忌其成名，故将是书攘为已有。以故，克定颇不慊于乃父行为，然亦无可如何也。厥后，袁为民国元首时，某要人请于袁，拟举克定为全国模范军军统。袁笑谢之，曰：“云台即克定字资格及程度尚不足胜一队官排长之任，乌能膺兹艰钜乎？”盖忌之甚也。克定亦逆知袁之意旨，愈深自敛抑。一日，袁召诸子齐集，课以所学毫无成绩，因严饬其不事正业，终日惟溺于嬉游。诸子皆诺诺退，惟克定未去。袁叩以迩来何所事事，对曰：“日与五台山云溪上人研究禅学而已。”袁唶曰：“是野狐禅也，乌可以有用精神消磨其中耶？汝当凛圣贤遗训，于实在上用工夫，他日庶可有为也。”克定顿触心中愤懑，乃冰语曰：“即学得实在工夫，儿此时亦无所发展，不若优游闲适，度此无聊岁月较为宜耳。”袁曰：“谁教汝无所发展者？”克定徐徐曰：“父在，儿不敢自专也。”袁悟其旨亟，屏退左右，曰：“汝试言之。”曰：“儿不敢言。”袁曰：“然则汝将有大志乎？咄咄孺子欲为曹丕耶？”克定曰：“吾不为成汤姬发，儿不得不学曹丕耳！”袁曰：“吾思之熟矣，特恐人不我从，徒成画饼，贻天下万世笑，奈何？”克定曰：“儿固知之，第以时会与势力，计或可取而代之，易如反掌，藉曰弗取。父固贯彻当日就职时誓言之初衷，不忍以大好共和基础自我手而颠覆之。然问五年届满，父解职后不依然为国家之公民一分子乎？殊为不值，父即不自为计，独不为子孙留余地乎？”袁意为之大动，曰：“即吾为之，安能遽出诸口乎？”克定曰：“兹事但得父曰‘诺’也。儿当代为部署。杨度等跃跃欲试久矣。

畴昔劝进表父宁独忘之乎？”袁笑颔之，且曰：“吾甘为汝作马牛。成，则汝之福；否则，吾独认其咎，汝好自为之。”克定欣然而去。越日，遂有筹安会研究国体之问题发生矣。

当帝制呼声最高时，袁之诸妾皆挟嫔妃贵人之希望，无不兴高采烈，甚有喜而不寐者。惟于夫人独持反对态度。其反对理由具有卓见，以为袁氏世荷清室国恩深重，其为民国元首也，系受隆裕后及幼帝之推让，而畀以政权，若帝制自为，揆诸清帝退位之初衷，殊大相背谬。就令近顷国体不适用共和，亟宜改弦更张，改行君主专制或立宪，然使他人为之则可，若出於袁氏，匪惟犯天下之大不韪，抑亦有负清室负托之重。于是向袁谆谆劝诫，袁亦为之动容。克定毅然诘之曰：“母固妇人，罔知世界大势。清室无道，当然退政。方今人心厌恶共和，脱再不亟亟改图，则大乱将启于眉睫。以父所处之地位与平日之威望论之，适当其选。我苟不取，将来必为他人取之。且幼主既以大权畀父，则无论为民主为君主，其权悉操之于父，清室未便干预，不宁惟是。曩者，幼帝陷于四面楚歌之地，设非我父力承斯乏，遗大投艰，儿恐彼孤孀母子纵不为俘虏者，亦将逃窜异域，安得稳坐京师，享受四百万元之优待年金而处尊养优哉？儿为清室计，宜感纫吾父之不暇，敢有后言乎？律以报德酬庸之典。吾父即攘其天子之位而代之，亦弗为过。”于夫人唶曰：“无论汝若何自图其说，吾终以为不可。汝果一意进行，吾行预返彰德，不忍见汝父若子他日为国民共弃而悬其首于国门之外也。”克定恶其语不祥，因与于夫人大起冲突。袁亦左袒克定，于夫人愤极，誓不与闻其事。尝谓人曰：“云台陷父不义。今而后，吾不以彼为子矣。”其耿介有如此者。

克定之妇某氏或云即周玉山之女，颇自矜贵，而性尤骄侈。闻袁将帝制自为，逆料东宫一席必属诸其夫无疑。于是夜郎自大，俨然以未来之太子妃自居。平时除对于克定稍稍纯谨外，其余凡袁之诸妾及服役之婢女仆妇，无不矜持。其态度沈毅，其语言谓：不如此不足以母仪天下也。克定有一妾曰红珠，勾栏中籍也。赋性极和缓，睹大妇作此种种丑态，因进以忠告。

妇艴然怒曰：“若敢诋我乎？”叱婢女操杖责之，至体无完肤。

克定意良，不忍责之，曰：“若尚未居皇妃之位即擅作威福如此，他日，苟一怒者，彼曹不将无噍类乎？”妇亦反唇相讥曰：“吾与子位处敌体，吾即自作威福，子将奈我何？”克定怒曰：“吾苟有他日，宁不能废汝而另册立他人耶？”乃相与辩难，呶呶不已，宛似梦魇者之作呓语，亦趣剧也。

云溪上人者，为五台山住持僧。相传彼为蒙古喇嘛，于前清时曾为西后祈病有效，故膺勑赐拄锡此间也。僧自诩能知因果决休咎无差误。京师名公巨卿悉虔诚往谒，乞示迷途。言谈颇有偶中处，众遂游扬其术，以故名大噪。克定闻僧名，遂微服肖商贾状往至，则僧方高坐禅床与诸檀越共话，瞥睹克定至，即趋前问讯，且曰：“老僧早知贵人今日必降临下刹，命徒众立寺门外鹄候。今福星果莅止矣。”于是肃客入一别室，邀之坐，曰：“贵人姑坐此，老僧与诸檀越略作周旋即来。”言已自去。克定见别室中陈设古雅，无丝毫尘俗气，坐久之，僧未至，因于室内小步，见案头有小册，一翻而阅之，乃逐日记事簿。其最后一则有“明晨某时袁贵人命驾来寺”一语。克定诧为异事，盖以其有前知也。时僧已入室，合十谓克定曰：“老僧因贵人下顾，适屏绝一般俗客，故羁延时间，累贵人久候，罪过罪过。”克定逊谢之。既坐，僧自瀹佳茗进客。克定曰：“适闻和尚言，早知下走到此，敢问何以预知？”僧笑曰：“贵人询老僧以预知，老僧敢问贵人何以欲来。”克定曰：“我自慕上人之道行高妙耳。”僧曰：“其初，贵人是贵人，老僧是老僧，正惟贵人赏鉴老僧之道行，是贵人知有老僧；老僧知贵人知有老僧，正是老僧的道行。老僧的道行他人不省得，惟贵人省得，以贵人赏识老僧道行之心，适与老僧的道行相感触，老僧是以预知贵人今日必来，贵人苟不赏鉴老僧道行，则心中坦然无一物。老僧道行上之灵明何得与贵人之心相感触？今贵人赏鉴老僧的道行而欲来，老僧知贵人必来而预嘱徒众迎候，穷源竟理，仍是贵人有以自召之也。老僧何与焉。”克定聆其语语洞悉禅机，不觉五体投地，乃邀之为己决休咎。僧曰：“贵人欲使老僧决休咎乎？老僧知贵人来意，别有所问，其以休咎两字为名者，盖藉此以试老僧耳。老僧若径为贵人决之，则殊负贵人赏鉴老僧之心，即老僧亦自昧其道行。”克定亟易语曰：“此是下走误处。”僧合掌诵曰：“不是贵人误处，是老僧误处。亦不是老僧误处，实老僧之有道行误处。”克定憬然若有所悟，因叩之曰：“敢问下走来意，上人能道之否乎？”

僧曰：“老僧能预知贵人必来，安有不知来此之命意之理？”

克定曰：“上人既知之，试为我一言。”僧笑曰：“贵人来意，非使老僧决休咎疑耳，亦非欲为自己决疑，实欲为尊甫决疑。

盖尊父之疑既决，则贵人之疑不待决而自然冰释矣。”克定乃向之道隐事，僧力言其可，且促之从速进行，克定意始决。克定又曰：“他日吾父登大宝，当册封上人为无上活佛，聊以酬庸。”僧曰：“道行是道行，活佛是活佛，然活佛终有死时，而道行可永永存在。若以活佛徽号为酬报道行之代价，老僧弗敢承受。”克定曰：“然则上人将何所求？”僧曰：“老僧自有道行，何用道行以外之物？”克定激赏其清高，赞美不止。

僧居五台山，尚有一番妇与共。每届诵经时夫妇必迦跌蒲团上，喃喃作梦呓。至其饮食，则必餍酒肉，决非佛家所谓清净尘根者也。特不解其操何术而有前知之明也。嗣闻该僧毫无道行，平时专喜交欢于各当道之驺从，尝就之，叩其主人之家世及近时之举动，设其主者将莅止，彼处其驺从，必为之预报，更以主者所求事告之，故该僧得以售其术也。特其满口野孤禅，随机应变足以动人听闻耳。又该僧之妇，状极乔野，而语言尤蠢蠢，人咸呼以女菩萨。即克定与僧往来，既稔见僧妇，亦以是称谓之，真奇事也。

克定平时最喜狎妓，故京津两埠花丛中恒有其足迹。然独往独来，又极严守秘密，是以外间罕有知者。彼向与某胡同之妓女小灵仙善久，欲购置之，充下陈之选，只以畏清议抨击，故未敢公然从事也。迨其父帝制自为，克定偕六君子十三太保等，日逐逐于进行事宜，遂无暇至小灵仙家下顾。小灵仙疑其疏已，走伻招之，卒不至。实则克定对于该妓感情素厚，方拟他日己获居东宫之位，行以嫔妃位胃之。不料小灵仙误会其旨，以为与已绝也，遂愤而别订新欢。克定则茫无所知。一日，忽忆及该妓，亟访其香巢。甫入门，即闻哀丝豪竹之声洋洋盈耳。鸨儿见克定至，拟入报告，克定亟止之。蹑足往观，见小灵仙正坐席间侑酒，与一富家儿谑浪笑傲，无所不至，状尤狎亵。克定不觉妒火上焚，排闼直入，径捉小灵仙之发，批其颊，骂曰：“贱骨头！汝自谓以此身事我，不图吾月余未至，汝又与他人狎，吾异日行以贵人一席予汝，汝竟无福消受耶。”于是又语侵富家儿，稍稍辩论，克定即喝令仆从痛殴之，且言捉将官里去。富家儿畏其势力，吞声忍受而已。鸨母使该妓谢过，拟重申前议，克定毅然绝之。立购明珠挈之去。明珠者，与小灵仙虽为同院姊妹花，而平昔素有恶感。克定购彼，将以之愧小灵仙也。该妓果悔恨交集，是夕，即雉颈而死。

袁氏共有子十六人，最溺爱其第四子克端，以其沈默寡言语之故。当帝制发生时，诸子皆表示赞同，惟次子克文隐存反对之意，袁深恶之。克定夙知乃父忌已，恐其将来升遐时必以大宝传之克端。即使无废长立幼之心，然克端为人，寓机械于纯谨中，莫能窥其城府，保无不生夺嫡之志，是以深忌克端已达极度。乃设一秘密机关，阴罗致一般文人学士及有武力之死士于门下，厚其薪资，优其廪膳，食客竟有百余人之多，盖为他日效忠于己计也。时杨度知其命意所在，因询之曰：“君胡畏一孺子耶？”克定曰：“子菲视彼人乎？彼极深邃有大志，吾自愧弗如，且清世宗胤慎之前车未远，吾虑蹈其覆辙耳。”

度曰：“皇上尚未正位，而君已预为异日地步，可谓深谋远虑，第仆之意，此际，似可无庸计及此。”克定笑曰：“君毕竟书生见也。夫人无远虑，必有近忧，先圣已垂明训况，事关国家大计乎！吾父年近六旬，重以频年来心血与脑力绞尽，则晚岁之光阴殊不可恃。一旦竟赋龙飞设，彼人早有戒备，噬脐何及耶？吾是以不得不预防也。”度服其论。由是，克定与人言必痛诋其弟不置，且谓其为庶母所出，而克端亦衔乃兄刺骨。每届相值，辄不交一语云。

当新华宫大兴土木时，袁氏尝与其妻妾子女言某处为己之寝殿，某处为诸嫔妃及诸子女居，又指定瀛台为储贰东宫。克定曰：“瀛台乃清帝光绪幽囚之所，父欲以载湉拟儿耶？儿实不愿居此间。”袁曰：“汝意将择何处地点为当？”克定曰：“福禄居，名义颇吉祥，儿甚欲之。拟于旦暮间鸠工赶先从事粪除修饰之，俟工竣，即移居彼处也。”袁不语，第微颔其首。

明日，克定果饬匠拆毁原有之屋宇重行建筑，已更支配点缀，务求踵事增华。因潜与杨度商，拟攫取雍和宫陈列品移置其中。

度赞其善于部署，克定乃矫父命，使人往雍和宫运载之庋藏他室。一日，袁以什物不敷膺用，命大典筹备处亦至雍和宫搬取。

使者报谓：早为储君所有。袁怒甚，召克定，责让备至，曰：“若庞然自大，俨然以东宫自居，安知吾他日即以是位予汝乎？又安知吾于正位后而不册封他子乎？试问汝何所情而无恐也。”克定弗敢撄父怒，急免冠长跽地上认过不遑，袁色稍霁。由是，克定即深自敛抑，不复日逐逐于经营福禄居矣。未几，大工告竣，所费不资。大典筹备处以未奉袁之允许，未敢擅发工资，转叩克定。克定曰：“是款处中，姑先筹垫，俟将来谁为太子，即向谁索取也。”处长唯唯应诺而已。

花元春者，京师有名之妓女也。克定曾为其狎客。当袁氏帝制自为时，克定尝谓元春曰：“他日吾父践天子之位，吾当为东宫太子，将选汝入宫充贵人之选，强以溷迹风尘中，操神女生涯也。”元春笑应之。因以大阿哥呼克定。自是，凡届克定至该妓处，鸨母鸨儿等咸戏以是称谓之。克定亦居之不疑。

会各省请愿团入京上书劝进，时各界皆有代表，群先与克定及杨度等接洽，度等忽异想天开，欲使妓女团请愿，以备一格，众极赞同。度乃刊发无数传单，遍散勾栏中。诡词谓妓女若上一纸书，将来袁皇帝登极后无不膺其勑封以为荣。诸妓惑于是言，欣然应许。议既成矣，欲择一名字吉祥者领衔首列，迄未得其选。正在物色中，克定闻是耗，急往唔花元春，嘱之为妓女劝进总代表，元春不允。克定曰：“汝非欲吾他日置汝入后宫乎？此举即千载一时之机会也。苟署一纸芳名，吾可进言于帝父前，讨汝入宫，以示宠异矣。他人尚百求而不可得，汝胡不为耶？”花元春为之惑，竟从所请。当时一般滑稽家谓袁世凯强奸民意，下及妓女。克定笑谓人曰：“世安有强奸妓女乎？

似花元春与我之情愫，已非一日。今兹领衔请愿，不是强奸民意，却是和奸民意的了。”

袁世凯帝制自为时，与梁士诒杨度等商，拟于南苑自练一军，既以为干城之一，且藉资耀武于众，谓之为皇帝兵。识者讥之。时袁之第四子克端觑觎东宫之位，阴蓄死士若干，拟俟乃父将来薨逝后，以备为夺嫡步。克定因引以为患，与三数门客密议，欲招募一混成旅，名为全国模范团，实则为抵制克端计，命名曰太子兵。因未敢自专，乃请之于袁。袁大不谓然，曰：“皇帝兵名目，古来历代帝王均有之，至太子兵，则何所取义。即古来太子奉父命提一旅之师出征，亦未闻有另立命目，而以太子兵之名称于世者，此举万不可行。”其意盖深忌之也。

克定知乃父之微旨，遂中止。然尝对人言乃父专制竟施诸家庭之间云。

袁世凯长孙名家融者，克定之所出也。年十一，仪表非凡，亭亭玉立。克定甚爱之，恒与其妻妾言此子龙璋凤姿，颇具一表帝王相，他日正未可量也。及袁欲为帝，克定欣然谓妻妾曰：“吾曩谓此子必有九五之尊，今果然矣。”妻妾问之故，克定曰：“今吾父由民国元首一跃而为帝国君主，异日升遐后，援历代人主立嫡立长之条，当传位于吾，吾龙驭上宝，必传位于此子。他人安有是福命乎？”由是，家人对于家融咸以皇孙呼之，而家融亦居之不疑云。





皇二子之历史及其文学与疏狂态度


袁氏第二子克文，字豹岑，亦号抱存，袁之二姨太所出也或云即高丽姨太之子。为人美丰姿工修饰，尤天资过人。幼时读书，即过目成诵，袁甚溺之。曾聘吾扬江都诸生方尔谦字地山为诸子傅，方工词章，善口给语言，尤诙谐百出。每出一语，辄令人绝倒。自为袁傅后，默察诸子性质，皆碌碌，惟克文则赋性疏狂倜傥不群。方以其性情颇与己合，独垂青眼。

克文素谂方非凡庸者，亦倾心事之。以故，师徒间极称契合。

居久之，尽得方之衣钵真传焉。虽负师生名义，而谑浪笑傲无所不至，盖不拘形迹也。会届上已都中名流咸假陶然亭，续永和修楔故事，方亦与其列。是日，曾挈克文与俱，主席者为朱古微侍郎。以即事联句命题，众应之。时克文年甫十四龄，躬兹盛举，不觉见猎心喜，潜告方尔谦，拟附唱和入之列。方笑而介绍于主席者，朱作谑语曰：“孺子亦诗兴勃勃焉？”克文笑曰：“孺子苟不诗兴大作者，亦弗戾止是地。”朱遂使克文次居最末。于是遥吟龙唱，逸兴遄飞矣。比飞觞至克文，克文不假思索，即为之续曰“落叶满天声似雨，关卿底事不成眠。

“阖座皆击节欣赏不置。朱素以词章家名于当世者也，即事诗既成，众又议各著令词一首，请于朱，朱以《闺中春阴出游》命题。盖以是日微雨，亦即景题也。俄而众作成，朱一一阅之。

至克文，著乃《浪淘沙》上下四阕，其词云：“疏雨滴青籢，花压重檐。绣帏人倦思恹恹。昨夜春寒眠不足，莫卷湘帘。罗袖护纤纤，怕拂香奁，香炉香倩侍儿添，为甚双蛾长锁翠，侬也憎嫌。几日病淹煎，昨夜迟眠，强移小步镜台前，双鬓澹烟低髻滑，自也生怜。不贴翠花钿，懒易衣鲜，碧油衫子褪红边，为怯游人如曦拥，故拣阴天。”朱阅毕，笑谓方曰：“此子即公之高足乎？他日定当青胜于蓝也。”方颔之。众又以《酒》《怨妇》为诗题者，克文拈笔成二语，曰：“但使主人能醉客，悔教夫婿觅封侯。”用成语如己出，宛然天造地设，无牵强之病，座客皆自叹弗如。由是，名鹘起。凡都中有诗酒盛会，无不先期折柬邀之戾止。而克文以髻龄童子，竟于文坛上占一位置焉。厥后，其父为民国元首，克文决不与闻政治。出资筑别墅於西直门外，额曰：宣南别舍。其中陈设秦砖汉鼎晋碑唐帖及一切古书，终日惟与三数知己以诗酒自豪，与游者皆一时知名士，如易实甫、谢无量、陈三立、陈石遗等人，当时有宣南七子之称，而以克文居其首。论者拟克文为曹子建，未免推祟过甚，然其风流自赏，谓为名士，殆允无愧色石。

克文与克定固异母所生，而其性质亦迥然大别。克定凡对于人言，最喜铺张扬厉，如己之家世，阿父前清时之官阶与民国时之位置及政绩，无不一一道及。克文则大异是，且颇不以乃兄为然，背地间有微辞，谓克定为纯粹世禄之子。以故，昆弟间时起勃豁。袁尝召诸子至己前，叩以素志。有谓其欲显亲扬名者，有谓其欲厕身政界者，有谓其欲营谋实业者。惟克文则默然无所表见。袁诘之故，克文曰：“儿不愿售世，但求寿世。”袁问以寿世之具若何，克文曰：“名山著述垂示后人，此上焉者。如其不能，则以一蓑一笠放浪江湖，无心利名，不求闻达。一旦长逝，或者留清高之名传诸永久，后世人考其事迹，阅其著作，犹得津津挂诸齿颊间，供其欷虚凭吊。儿之愿也。”袁笑而斥之曰：“若欲博清流之名耶？须知清流大雅，乃名教罪人也。吾不愿闻汝志。”克文喏喏退。由此，袁深恶之。当帝制发生时，克文即首先反对。谓其母曰：“儿必往谏之。”其母急止之，曰：“汝父蓄此志久矣，重以汝兄之怂恿，杨度等之请愿，兹事已成箭在弦上不得不发之势。汝即往谏之，匪惟无济于事，适足触汝父之怒耳。”克文毅然曰：“儿明知无可挽回，然不如是，不足以尽父子之情。儿实不忍阿兄陷父于不义也。”母弗能止。比进谏，袁不听，且大加申斥，谓：孺子挟书生之见，乌足与论天下事。克定更从旁媒孽之，几遭夏楚。克文返，泣告其母曰：“吾父一意孤行，假筹安两字为期人之具，居然想做袁公路。果尔他日，吾袁氏无噍类矣。儿将从此披发遁入大荒，隐姓埋名，与樵夫牧竖相终始。儿非虑巨。祸将作，预谋安全地以保全首领也。实欲保存袁氏一脉耳。

欲舍母而去，儿实有所不忍，欲要母偕行，又恐重伤老父心，奈何？”其母见其情词决绝，恐将实行，因密嘱家人严防之，克文遂不得去。自是，卒不与父面。至袁弥留时，始诣榻前问疾焉。克文居京师，向不与政界诸公道往来。虽一宴会，亦必严词拒绝。一日，有某省请愿代表入京，因有其他要事欲以私人名义见袁面述，因要克文为介，且馈以盛礼。盖某代表误以克文与闻政治也。克文亦知其误，乃使使璧礼而告之故。某代表弗可要求益力。明日，躬往其私宅请谒，辞不获见之。适克文正届午餐，狂吸勃兰地，酒已微醺矣。闻某代表呼以皇子，适触胸中积忿，遂效灌夫之骂座，顾某代表而唶曰：“若以皇子视余乎？眸子盲矣！须知乃公固薄功名富贵而不屑为，岂肯为兹事乎？若欲觐见吾父，先容者不乏其人。若今请托吾，当挫乃公二十年名誉，若当赔偿之。今从宽不汝咎也。若速去，毋来此溷乃公事。”因呼仆从，立逐某出，更举其所馈送之礼物，掷诸大门之外。某代表懊丧万状，徒呼负负而已。

克文在京曾订一所欢，爱情即深，踪迹亦密，闻所欢名秦玉琴。貌仅中人姿，工书翰，精诗词，初为大家姬妾，旋因所夫逝，後不安于室，遂遭大妇斥逐，因赁屋别居。虽未操神女生涯，然暗藏春色，苟有相当之人，亦可屈已相就。以故，克文获与玉琴密迩焉。闻遇合之始，乃由某名士介绍。女极爱才华。以克文颇负文名，一见如故。而克文之观念亦与女同，两人乃结不解缘焉。当初次留髡时，玉琴要克文赋诗以志记念。

克文因赋二章云：“帘卷飞花落砚池，扫肩才子坐璇闺。两山烟雨青如许，犹似双蛾半蹙时。”“诗狂生性与卿同，遗世搜奇兴不穷。闻说绿窗娴剑术，白云深处礼猿公。”玉琴极赞其工。女著有《剩吟草》一卷，出而就正于克文。读之，觉其名篇佳句，美不胜收。五古如《子夜歌》云：“忆君君不来，留君君不住。妾梦出门时，君梦归来路。”五律如《游甘露寺》云：“断崖苍藓路，画意有无间。薄暮客停棹，乱云僧闭关。

鸥心四时静，草色六朝斑。谁与话招隐，沿江渔父还。”其题自画梅花，末句云：“今宵图画里，聚得美人魂。”七言如：“《宿严灵寺》云：古寺秋从黄叶老，隔溪入带断霞来。”其《游山塘》云：“柳外飞花轻似梦，乱随红雨过长亭。”又其《惜春》一绝云：“东风一夜剪红绡，深院何人唱绿腰。二十四番花信里，教人一度一魂销。”又《秋夜感怀》云：“今夜名花总觉空，淡云零落五更风。侍儿不省愁多少，尚说年时烛影红。”《自题小影》云：“白鹤招来驻岁华，云山深处是儿家。四围只爱松阴满，懒去瑶台扫落花。深林一片翠云流，何处装成十二楼。且坐石床闲点笔，任凭松子落高秋。”诸如此类，不可枚举。记其与克文定情之夕，口占二绝云：“宁断红丝不断情，此生情重此身轻。当垆雪得文君耻，只要郎才似长卿。”“炉香袅袅漏迟迟，天上双星欲渡时。晓起笑依花细数，春风开到几枝枝。克文绝爱其才，叹为弗如，嗣乃别营金屋以贮阿娇。”克文无日不来，玉琴亦无克文不乐也。迨其父帝制自为，克文满腔愤满无可发泄，恒寄情于楮墨间。女亦依韵和之，且隐寓劝慰之意，克文始为之稍解。未几，玉琴膺暴疾卒，克文哭之哀，制诗挽之。更遍求海内知名士为文以诔之，亦可谓钟情种子矣。

克文文学既优，而酒量尤豪。在京时，凡无政治上臭味者，每有宴会，但得折柬邀之，彼无不欣然而至。席间，议论风生，更含有滑稽的意味。苟出一语，满座必为之喷饭。至酒酣耳热之际，则疏狂尤甚。克文有父执某公者，前清老官僚也。至于民国时代，彼遂以遗老自居，绝对不厕身政海。以故，克文恒与之过从焉。顾某公有一种特性，对于新人物辄鄙夷不屑道。

设其人为前清科甲出身，彼悉礼貌有加。克文当束发受书时，即薄科举而弗为，虽经师父督责，卒未表一矜。故某公常以质美未学讥之。克文以其为父执，弗与之较。然其心实厌恶其腐败也。一日，陈石遗有诗酒会，克文曾与其列。某公亦在座焉。

酒半酣，某公适触发胸中郁抑，又痛诋新人物不置，且语侵克文。克文不耐其噪聒，因以冷语诘之曰：“是地乃诗酒会，非谈论国家大事处，其中更无一新人物在，公言果何所指耶？然吾以为近今新人物，固无一是者。为问从前旧人物当国时，其内政若何？外交若何？措施国计民生之能力之手腕又若何？

公试有以语我来。如谓有所做为，何以爱新觉罗氏二百数十年之大好河山，适于此时颠覆哉！吾谓断送清祚，盖一般旧人物之成绩，公亦与有功焉。”某公受此讥嘲，虽无正当理由与之论难，而心实不服。于是强辩不已。克文笑而不答。及赋诗，乃借题发挥语语有激射痛骂某公，而夹以诙谐之笔，使人无地自容。某公懊丧至不可名状，欲藉笔墨以抵制之，而气令智昏，百觅竟无一语，乃不俟散会即去。克文拍手笑曰：“老奴今日急煞矣。”其疏狂有如此者。

克文性嗜骨董，凡彝鼎金石碑贴字画等物，苟有当意者，不惜出重金购置之。以故，各省贩卖骨董家皆齐集都下登门求售。其私第中另粪除客室三楹，床帐被褥陈设极完备，以供远道古玩客下榻于此。更设有常餐，任客享用，不取值。惟俟交易就绪後，除应给之门例二成回扣外，酌量予若干为仆从酬劳。

大率视买卖之大小定酬资之多寡而已。故仆从对于来客，辄加意优待之。固仰体主人之意旨，实因有利可图也。一日，有吉林客，赍一玉佛，报至阍者，介之入见。克文视玉佛长可三尺余，系羊脂琢成，色纯白，无瑕疵之可指，真旷代罕有之物也。

于是爱不释手。因询以价值若干。客自述此玉佛为先世传家宝，素秘不示人，近以生计维艰不得已乃求善价而沽。拟得值回籍设一市廛，藉资谋生。闻公子为当世大赏鉴家，故不辞跋涉而来求售。公子果爱此者，请给我五万元代价。克文知其为希世物，因慨然予以三万元。客嫌其少，请益之。双方增减至四万元，客始首肯，即钱物两交而去。未几，清宫有以失宝事赴地检厅提起诉讼，所开之失单内确有克文购买之羊脂玉佛一尊。

先是，克文购此玉佛也，曾出而以示其契友及各骨董家，藉资炫耀，盖嗜古者之普通癖也。自清官之盗案发生后，有好事者曾泄其事于地检厅，厅长正欲缉盗追赃，闻是耗，拟往晤克文。

时袁氏方帝制自为，势焰熏天，设一旦以兹事陈请，恐获罪戾，因未敢造次。再三思议，惟有转白司法总长请示办理。总长径诣克文，告之故，且叩以有无其事。克文曰：“事诚有之，然此玉佛余系以四万元购诸吉林客者。至为请宫失窃物，吾乌乎知。清宫果需此，盖以原值偿我，吾亦可割爱畀之。若曰不给金而取之，然则是宝物乃为吾所窃乎？余誓不可。”总长曰：“吾有一说，在公子姑俯听之。方今元首将晋位为天子，凡清宫宝物悉得为袁氏所有，何论区区一玉佛乎？公子此时曷不欲取姑与耶？且案关失窃，公子虽出资购自他人之手，然事涉嫌疑，彼清宫纵不敢直接与公子大开谈判，然谁保人不从而议其后也。公子一澄思之。”克文不可。总长乃邀于克定，间接白之袁，袁怒克文无状，使人传语克文曰：“速将此物出，否则法律具在，余不能为汝庇也。”克文知乃兄与闻兹事，玉佛必为之中途攘夺，心颇不甘。于是思得一策，亟邀总长至，出玉佛置案上，曰：“清宫将索还故物乎？”曰：“然。”克文不俟其词毕，遽取玉佛掷地，锵然一声，断数截矣。总长惊愕曰：“公子胡为？”克文曰：“吾拚掷四万元於虚耗，清宫牺牲一玉佛。揆诸公理私谊，两方面损失甚均平。君盍掇拾此片片玉宵璧之也。”总长徐徐曰：“公子亦太恶作剧矣。”乃命侍者检碎玉而去。

克文放诞风流，不修边幅。居京时，尝布衣草履，独自携酒一瓶，肴核数事，徒步出西直门外往清华园一带游览。遇田间野老，则邀之席地坐，询其姓氏，叩以里居，促膝絮絮话桑麻事。更与之言里巷琐屑以为乐。至兴高采烈时，则拍掌狂笑，或出酒肴陈列地上，邀与共饮。饮毕，辄伪作厉色，向之索钱，谓此一酒一肴，其值不资，须偿我十金也。不则行捉将官里去。

野老惧甚，泣而长跽求免。克文乘其匍匐地上时，急走而去。

有顷，野老始蹒跚起，不见克文。方左右顾，即遥睹其立于数十步外。笑而言曰：“适与子偶尔恶作剧，汝勿介介。酒瓶一具，姑为我收存之。明日行，携佳酿来与尔倾杯一醉。汝仍于此地候我也。”言已径去。野老初不知其为何如人，第觉其举动奇异，憨嘻跳掷，乃呼之为疯汉。厥後，克文每届出，必有小儿十数辈尾随于後，大呼疯汉不止。克文毫不以为忤，竟矢口笑应之。且行，小儿且益众，更围绕数匝不得脱。探怀取铜元掷草地上，小儿争拾之，乃乘隙归。

相传克文夙闻苏州小万柳堂收藏甚当，欲往参观。只以与主人廉泉氏素未谋面，又未便唐突从事。乃藉一纸书为介，因驰函致廉泉述已意。廉泉素知其为风雅士也，立即答覆。谓公如下顾仆，当下榻以待。克文得书，只携短僮一，束装南下。

既抵苏，假逆旅以安被袱。明日，亲诣廉宅，声称欲谒主人。

阍者见其衣履朴素，知非显者，先叩以来谒主人何事，克文告之故，阍者笑曰：“穷措大，亦赏鉴骨董乎？骨董真不值一钱矣！”克文聆其语，亦不之怒，第询以主人在家否。阍者首他顾，若未闻。既而，徐徐冰语曰：“若询吾主人乎？吾主人于昨日偕友既往无锡惠泉山去矣。若来胡晚，盍去数日后再来也。

“克文曰：“渠约我至，胡为又他去，诚百思莫得其故。”阍者闻是语，急致词曰：“主人既与先生有成约，则客果为谁？

速告我。”克文乃出名刺一予之。阍者曰：“实告客，主人尚未首途，吾入白之，客稍待。于是匆匆入，少顷，则见廉泉已倒屣出迎矣，肃客登堂，倍极优礼。阍者至此，始悉所谓穷措大者，乃当今未来之皇二子。趋承奔走，奉命唯谨。克文以冷语浸之曰：“若胡前倨而后恭也？”阍者弗敢声，惟匍匐谢过自挝。克文转笑慰之。与廉泉决不道其最初之无理状。王缃倚之入京也，挟其玩世不恭之状态，尽人而戏侮之，即袁氏亦受其狎。一日，熊希龄宴王于六国饭店，遍邀京师名下士列座，克文亦与其列。时王缃绮高坐席间，抵掌雄谈，大有旁若无人之概。谓近顷天下无一通人，幸赖有己为中流砥柱。他日死后，则斯文坠地，继起恐无其人。时诸名士第唯唯而已。惟克文力斥其所言之非，于是相与舌战。至一刻钟之久，两方虽未见胜负，然湘绮欲出一语以折之竟弗能。因询熊希龄曰：“此子何人？”熊以袁氏二子对。湘绮曰：“不图彼竟生此跨宠儿，是子真不弱也。较乃父之不学无术，奚翅霄壤。今而后，吾不敢轻视天下士矣。”克文亦逊谢之。及王居京师数月，每届暇时，必折柬邀克文叙话，吐咳风生，庄谐杂出。或赋诗填词，敲诗钟。凡诸著作，皆能标新领异，王谓其为后来之秀。迨王返湘南，克文曾为之俎饯，并赠诗志别，亦艺中之佳话也。





袁诸子之历史及其行状


以上所述，其不惮缕晰，详细叙之者，以克定、克文於洪宪帝制有正比例与反比例的之关系也。其余诸子，则皆在无足重轻之列。本无可纪之价值，然使其略而弗载，则又未免有挂一漏万之弊。吾今于此不得不一一点缀之，以备阅者诸君之参考焉。按袁之第三子名克良，字让之，二姨太之所出也，与克文为同母弟昆行。为人极和平谦顺，虽贩夫走卒，报必以礼。

特其人无远大志趣，一生行事不越乎理法范围之外。质言之，盖亦庸庸浊世之佳公子也。幼习儒书，及长，曾入清华学校肄业。旋以考试得最优等，派赴美国游学。未及期年，因病回国，遂辍学。是年，娶同邑张氏女为室，即张镇芳之婿也。生子一，名家璋。

袁之第四子克端，其行状余已于前节言之綦详矣。克端为三姨太所出，袁以宠其母故，遂爱及其子。矧克端幼时肤色皙白，相貌魁梧，又机警过人，沉毅有大志。袁是以愈溺之。谓他日光大袁氏门闾者，非此子莫属。克端因亦恃宠而骄。及长，其赋性极豁刻，于弟昆间，事事不肯让人。己占优胜，复于父母前媒孽诸子之短。以故，诸子受袁氏鞭挞者时有所闻。即克定亦弗能免。克定深恶之。故袁氏称帝时，克定恐青宫一席为克端所攘夺也，袁曾为克端聘黄氏女为室，未娶而夭殇。复聘於吴即吴重焘之女，克端闻吴女貌寝陋，意将弗娶，遂停妻纳妾。旋为吴氏所控，不得已，乃娶焉。结缡后，夫妇积不相容。女归母家以居，誓不归，不啻为无形之离异。未几，妾生一子，名家瑠。闻克端为德国陆军学较毕业生，富于军事上知识。彼自谓方今偌大中国无一知兵者，其言之夸大有如此者。

五子克权，袁之第六妾洪姨太所出也。为人蠢蠢，姿质尤鲁钝。幼时读书，随诵随忘，虽日事鞭挞，无效也。比长，不务正业，性尤嗜赌。日与其族戚中子弟呼虏喝雉，纵一掷千金亦所不恤。初，袁之家庭间定章，凡诸子年未成，童者月给资五十元，弱冠者倍之，长而授室者再倍之。时克权尚未娶也，以有限制所入之资，供诸无底之赌博，区区百元到手，立罄。

不得已，乃索诸其母。母以爱子故，如其欲予之。弗足，又称贷于诸兄。诸兄初犹应命，继应其久假不归，乃靳而不与。因之弟昆间之起齮龀。洪姨仍意存左袒。事为于夫人闻知，白诸袁，袁怒而挞克权。谓洪姨曰：“不图吾生此败家子也！”于是闭诸一室中，不令出。洪姨力为子缓颊，袁可其请。严令其不准再蹈前辙。讵克权甫释禁，则又杳不知所之矣。袁扬言欲致其生命，洪姨恐，阴使人往告克权，命勿返。凡有所需，已解囊供给之。有时偶归，弗与乃父面，惟匿居密室中。招母来索金，有所得即去。侍从不敢告袁。故袁亦无从知之。

六子克桓，袁之四姨太所出。幼时即喜绘事，信笔涂抹，粗有可观。既长，袁即使之入测绘学校肄业，每届考验，成绩辄为诸生之冠。虽教员亦自叹弗如。迨卒业后，京师某大学校聘之为该校测绘科主任。克桓无意执鞭于教育界，因婉却之。

深居简出，不越户庭一步，惟日以绘事为乐。尝绘天下名山大川及各处风景，悬诸壁间。有见之者，疑其为镜机所摄，莫辨其出自丹青手笔也，可谓于美术界中占一位置矣。及袁氏帝制自为，于新华宫中大兴土木，凡一亭一树一草一木之布置点缀，皆克桓为之支配。先绘图进呈袁览，所有部署，辄称袁旨。于是每绘一图，袁必给予珍异之物品一次，或以金钱赐之，以资鼓励。盖以克桓生平别无他嗜，惟视钱为生命第二。今称量予之，盖亦投其所好云。

七子克齐，三姨太所出也。早年多病，长而体质脆弱。拟入学校肄业，而不耐辛勤。乃就子评星相诸书潜心讨论之。既久，颇有心得，且决事皆命中，无或稍爽。袁欲为帝，曾遣克齐为己推算是否有大宝之分。克齐力言不可，且对父涕泣。袁怪而诘之故，克齐不言。袁怒而斥之。退，克齐告其母曰：“父若执意为帝，是违天也，违天不祥。匪惟帝位不能得，且元首一席亦弗克永保。匪惟元首弗克永保，吾恐……”语至此即止。其母恶其语涉蹭蹬，责让备至。克齐不之较第，长叹而已。

厥后，袁果因帝制失败而死。克齐之言竟验，亦异事也。袁之第八妾叶氏者，扬州产也。能耐劳营操作，无异婢仆，为诸妾之冠。故袁氏甚爱之。而所生之子女亦较多于他妾。计侍袁近二十年，产女三，子二。长曰克轸，次曰克玖，即袁之第八第九两子也。克轸小时，了与常儿等。惟克玖貌美质纯，当六七龄时，见人执礼甚恭，而语言进退间无失言失步之虞。袁宠爱倍甚。谓此子骨重行笃，诸儿咸弗及也。民国二年冬，黎黄陂入京，袁即以瀛台为其驻节所。尔时两家契合过从频仍。即内眷亦时相往来。一日，于夫人邀黎夫人饮宴，席间，袁之诸子出见黎夫人，睹克玖亭亭壁立，宛然玉树临风，颇爱之。及与语，则又应对中綮。问以年龄若何，答云十三。黎夫人曰：“公子乃载福相，他日前程正未可量也。”嗣于夫人闻黄陂有一女，其年貌雅与克玖称，欲聘之为媳，商于袁。袁以为韪，乃倩朱起钤、阮忠枢向黄陂乞婚，黄陂亦颇爱克玖，遂许之。于是两家联秦晋之欢矣。其余如十子克坚、十一子克安、十二子克度、十三子克相、十四子克捷、十五子克和，或就传于家塾之内，或甫脱离襁褓之中，均无可纪之必要。余不妨姑从其略焉。





洪宪公主之韵事及艳史


袁长女名淑贤，高丽姨太所出也。与克文为同母兄妹行。

然克文既雅负才人之目，而淑贤之文学亦不亚於乃兄，特其著作未传于世，故外间不及知耳。淑贤工词章善书画，尤喜质疑辨难。一日，观六朝史有未明了处，欲请业于克文，适克文昼寝。乃口占二句嘲之曰：“欲问六朝兴废事，何人扶起睡魔头。

“时克文已醒，闻妹语，笑曰：“妹嘲我乎？六朝人无一不在睡梦中者，阿兄那得不高卧耶。”淑贤随口又占二句曰：“若羡六朝人梦梦，阿兄何事睡还醒。”克文竟无辞以折之，其机敏如此。有友以蔡文姬画帧倩克文题者，三易稿而意未惬。淑贤见兄构思甚苦，因询之故，克文告之。淑贤曰：“妹为兄易末二语则是，诗即有精采矣。于是拈笔续之曰：“胡笳十八从头按，可似琵琶出塞声。”命意遣词，俱极蕴蓄。彰德有二泉亭者，为前明古迹。每逢春日，士女皆往游焉。克文亦偕其妹往二泉。在山腰欲觇其迹，须徒步拾级。上时绿草茸茸，丰丛如缛，其色娇丽可爱。克文且行，与淑贤联句，淑贤中有二语云：“只可小添花径色，那堪轻受马蹄痕。”真佳作也，又淑贤嫁最晚，年二十余，尤待字闺中。记其送三妹淑婉于归诗云：“井臼亲操尔莫辞，梁家风味自堪师。久研三百篇中旨，第一毋忘戒旦诗。”婉而多讽，可谓深得风人之旨矣。淑贤作诗，最喜翻案。其《咏怀诗》云：“青山只恨无知己，白雪何尝不媚人。”《咏蜡烛》云：“若嫌话短更还短，只为心多泪愈多。

“又赋《无题》云：“醉浅诗犹敛，香多梦未宽。”又与克文分咏雪花诗云：“缘知天女空中散，会向将军甲上飞。”克文赞其压倒元白。淑贤为世廉养女，曾随世廉入蜀。所过之地，辄有吟咏。如《温泉怀古》云：“饮鹿槽边野鹿过，斗鸡坊下晓鸡讹。名香气与边烽接，碎锦浮如战舰多。已听欢声来少海，从教愁绪隔横河。朝元阁上怀仙曲，未抵沧浪孺子歌。夜雨淋铃还向秦，咸池犹在费逡巡。红牙岂是歌成拍，金线何曾绣得真。月似横波龙尾道，山如浪扑马头尘。当时门外抄名人，岂要寻常来往人。”《渡孟津》云：“天从西北神州去，水自东南大干来。”《过百牢关》云“马头尚挂秦时月，牛后曾通蜀国山。”又五言云：“岭色横天碧，河身接海黄。春光辞古道，岳色覆行人。”又题《杨妃春睡图》云：“玉人午倦背花眠，松尽云鬟堕鬓蝉。侍女也知春梦好，不教鹦鹉近窗前。”名句络绎，不胜枚举。年二十六，始适前两广江总督张人骏之子仲仁名志潭为继室。结缡后，伉俪甚相得。闺中唱和无虚夕。

盖仲仁亦雅擅诗词也。是年，仲仁入都应京兆试，邮寄闱中作归，倩新夫人为之取决。女阅之，寄诗其外子，有“龙门定识君当跃，此日犹须点额还”之句。榜发，果下弟。及癸卯，仲仁又应试，女览闱作，复寄诗云：“为烧绛烛深更坐，好待泥金贴子来。”仲仁果高捷南宫，仲仁喜甚，即著诗寄内，有“菱镜照时花及第，玉钗横处尺量才”之句。可谓闱房佳话矣。

及袁帝制自为，女遂以未来之长公主自命。戏谓仲仁曰：“若将为候补驸马公。正所谓妻荣夫贵也。”仲仁笑颔之。

袁氏内眷，平时骄奢侈佚，已达极度。饮食服御，在在务求精美。虽千金购一物，百金供一餐，亦所弗恤。袁氏亦决不过问。即知之，从弗责其太奢。然其中持躬节俭，尝以忠言谏劝者，厥惟其次女淑顺。淑顺为袁之三妾所出，性颇贞洁，衣履朴素，绝无嗜好，而事事能识大体。及长，适贵州巡抚沈□□忘其名之子为室。逾年，婿患瘵疾殁。淑顺遂赋寡鹄。以不惯居婿家故，乃归宁母家。初，犹年余一返省翁姑，继即长此不归矣。先是，淑顺在室时，袁氏家政悉女为之主持部署，一切井井有条。即出纳之资，其大权皆畀诸女手。酌盈剂虚，调度有方，决无度支竭蹶之虞。以故，于夫人甚嘉赏之。及女归沈氏，袁氏内部财政纷如乱丝，无从着手整顿，于夫人顿失左右手。会淑顺既孀，于乃与女商，使其常居母家，为己指臂助。女恐其翁姑弗许，于夫人邀于袁函致沈某，沈竟首肯。女遂得依父母以终焉。女居，恒不与男子通款洽。即其弟昆与仆从，亦不轻易共语。毁容，弗事妆饰，虽二十许，人望之若老妪也。遇事能持正，即父母有奢侈过当处，能侃侃而进忠告。

不听，则继之以泣。袁氏常以女汲黯呼之。时袁之姬妾綦多，竞争艳妆，各出心思以求胜。淑顺大不谓然，请于袁，谓：“若辈逐逐群雌，饱食终日，无所事事，难保无非礼之举动，当有以预防之。”袁以耳目弗能周详是虑。女力任，其可愿负监察之责。诸妾衔之甚。于是私相计议，共谋抵制之策。顾淑顺无瑕疵之可指，众又钦佩无艺。遂变姤忌而为畏敬，凛凛然有戒心矣。适洪姨有婢女曰荷香者，潜与某仆私，且有娠矣。淑顺微窥其秘密，告诸洪姨，请婢仆并逐之。洪姨意存左袒，力言婢素守礼义藩篱，不致有荡检逾闲事。女知洪姨为婢讳，弗与较。转白之于夫人。于夫人亟解之。曰：“兹事甚微，无论其无确凿之佐证也。即有之，亦不足为异。”淑顺艴然曰：“婢仆苟合，原无关于大体。然特恐此端一开，彼同侪咸起而效尤之。儿窃虑吾袁氏通德之门，变为藏垢纳污之所矣。不甯惟是，彼淫人者，必挟一贪得无厌之心。渠今日私一婢，他日希望必更于婢之上而求达目的。万一侥幸尝试，为问若辈果能坚贞不为所动乎？纵使无中篝之丑，然留此狡仆淫婢，殊足为全体名誉之玷。设为外人知者，又安知不飞短流长，任情污蔑哉！

儿即小见大，不得不严惩此二人，以儆其余。此举儿势在必行。

“于夫人弗能辩，命之全权行事。淑顺乃使人缚仆至，数其罪而鞭之，已而逐之出。更招荷香之母至，嘱之领女返，俟分娩后另行择配他人。一时，袁之诸妾咸称女措置得当焉。又袁氏为民国元首时，凡妻妾子女，各有月薪。以淑顺纪纲家事，于应给之常薪外，更增百元以酬其劳。女即以此金赏给婢女仆妇中之勤劳谨饬者。府中度支，袁定有条例：每日不得过五百元。

女毅然独梗其议，谓逐日杂费何需此多金，乃为之立预算表，撙节而减省之，缩短至三百元。且因应绰有余裕，决无不足之虞。袁极嘉其能。比袁帝制自为，女力劝乃父，所言能持大体。

袁以民意趋向君主为辞。淑顺曰：“儿逆料民意未必如此，是必为金钱与势力所歆动而胁迫耳。儿别无他虑，恐二三佥壬宵小，妄存攀龙附凤思想。以为他日子孙富且贵也，故百出诡词以蒙混父也。顾儿系女流，罔知国家大计，兹事父其三思之。

“袁谓其语有至理，虽未能采用，然颇惮其戆直。每届女言及兹事，辄以他语乱之。又阴嘱诸妾凡关于帝制问题，事无钜细，不令闻知。女亦明知其意旨，因不与乃父面。及闻袁改元洪宪，女告于夫人曰：“儿将归沈氏去矣。”光复后沈已挈眷返湖南原籍于夫人力挽之，不可。曰：“儿报父之心尽矣。”因毅然束装首途，乘京汉车南下，途次汉皋，猝膺重疾，假逆旅以安被袱。其仆从为之延医诊疾，卒无效，迳殁於歆生路福昌旅社。仆急电京，袁颇伤感。乃使其三子克良赴汉为女治丧，更盘柩至湘，与沈子合葬焉。

袁氏第三女名淑婉者，叶氏所出也。美姿容，风致绝世。

当时有安琪儿之称，实为姊妹中之翘楚。顾其风流自赏。不拘小节，喜于女界交际社会上崭然露其头角。如沈佩珍、朱三小姐皆彼闺中良好伴侣。而剧社、餐馆、游戏场等处恒有其足迹焉。其母叶氏以彼过肆放诞，曾严词禁阻之，淑婉亦弗听也。

年十六，有某官倩褰修议婚，然彼自视过高，目无余子。谓当世富家儿实不足耦己。辄向其母力梗其议。以故，及笄后尚未字人。会叶氏届四十初度，故例，袁氏姬妾，凡值寿辰，袁及于夫人各给二百金为庆祝仪，更设家宴以饷之。而姊妹行指众姬妾而言亦各致馈赠有差。大率视平昔之感情如何，定赠礼之多寡耳。淑婉以母氏伺袁多年，且所生子女较他妾为多，兹值诞辰，当踵事增华，以博乃母欢心。于是自出资一千金助叶氏筵资，遂大开盛馔，招集一般女友齐来祝嘏。又要沈女士延蜀中某各士撰一寿序，乞前清殿撰夏同和书写，以增光彩。

闻两项笔资约费五百余金，皆淑婉自解己囊也。于夫人大不谓然，以为吾家一姬人做寿竟如此辉煌，未免越分。因白诸袁，令其禁止。袁以宠爱叶氏故，乃婉言拒之。于夫人忿怒已极，乘其宾客在堂时，喝令侍从摘取寿屏下，将投之火。叶氏素纯谨，弗敢与辩，第悔恨而已。不料淑婉挺身而出，与于夫人大开谈判。谓：“此项寿文乃他人所公送者，嫡母苟不以为韪，盖向制文者兴问罪之师，胡必与吾母为此不情之举？”于夫人怒其语言强硬，拟执淑婉，按照家法处置。淑婉不服，呶呶据理争执辩论移时。嗣经座客为之调解，始幸免冲突。淑婉即悻悻自去，诸女宾亦不欢而散。于夫人积愤无可发泄，乃迁怒於袁，谓其袒妾女忤己，致夫妇间又生勃谿。叶氏服礼认过，事遂寝。袁氏四女淑贞，第四妾所出也。为人厚重不佻，且于德容言工四大端无或缺一，袁氏甚溺爱之。谓此女他日必能载福，今而后，当为之善择嘉偶也。女事事善解人意，且立言最得体。

袁氏姬妾中时有勃谿诟谇之事发生，但得女一言调和，其纷无不立解。以故，诸妾咸乐与女近。袁与杨杏城本为中表亲，会于夫人五十寿辰。杨之夫人挈其子女来祝嘏。一见淑贞，觉其端庄整肃，大加激赏。明日，倩冰人至，为淑贞执柯。盖杨有一子，年近弱冠也，袁夙知杨子乃洒然一裙屐少年，且卓荦有大志，兹闻欲聘己女为室，乃以戚谊名义邀杨子饮宴。席间，与语杨子，应对有方。袁喜。退谓其眷属曰：“若子真千里驹，足为吾女匹也。”相攸既定，遂与之联姻。未几，袁氏将称帝，满拟淑贞以公主礼下嫁杨氏子。不料大宝未登，袁竟溘然长逝。

淑贞未克如愿以偿。是亦极可怜而又极可笑者矣。

阅者诸君亦记忆袁氏为民国元首后，曾以其爱女与清前帝溥仪联姻之事乎？盖此女名淑兰，乃袁之第六女，亦八姨太叶氏掌珠也。初，淑兰生时，其两脚底有红痣二，袁谓是女必大贵。嗣遇一著名星相家，袁使之为淑兰观相星者，正容谓其他日为帝王妃。袁以其揄扬过当，一笑置之。迨袁为民国总统，对于溥仪欲施以实行监督主义，又恐为舆论所攻击。于是思得一策，莫如以女妻之，则已与溥仪有翁婿关系，即从而严格的监督之，他人不得议其后也。其以淑兰偶彼者，盖欲符当日星者之言耳。闻订婚之时，淑兰年甫八龄，而憨跳掷，不类大家女。其婢女尝戏呼之曰“贵人”。无何，袁氏欲为帝，家人又戏谓之曰：“汝夫为已退位之皇帝，汝父又为将践位之皇帝，汝实是双料贵人也。”其言亦颇滑稽云。上述系指与袁之帝制有关系者而言，其余如淑缇、淑瑾、淑珍、淑梅、淑芸、淑玲、涉英等十一人，皆为袁氏诸妾所出，以无事实可纪，故从略焉。

综而计之，袁氏妻妾十六人，子十五，女十四，孙七，可谓占尽人间多男之福矣。昔郭汾阳五男二女，俗称其为古今不可多得。然以之例袁氏，恐亦黯然无色。盖欲记洪宪宫闱秘事，不得不先叙其家庭历史，故泚笔志之。





第四编　改元前之官闱艳史


闱中筹备帝制琐谈


著者曰：袁氏称帝，由改元洪宪起，以迄取消帝制止，其中时期仅八十三日耳。此八十三日时期，间其重重秘幕与笑戏，固已书不胜书矣。然千端万绪，纷如乱丝，正如一部十七史，不知从何处说起也。故吾人不得不分其次序，条分缕晰以载之。

人第见袁氏称帝后之种种事实，足供研究之材料。而不知改元以前，其家庭间酝酿怂恿而筹备之者，已匪伊朝夕耶。是以著者对于未改元时之洪宪宫闱秘史，安能留兹缺点而弗述及之也。先是，杨度等请设筹安会之呈文既上，袁氏尚游移未决，因退而告诸妻妾，且藉以觇若辈向背之意旨。时洪姨首先表示赞同曰：“此举势在必行，不可坐失是机会也。”袁氏笑而叩其说，洪姨曰：“论势与理，俱有充分之理由。老爷子以前清位极人臣之资格，出为民国之元首。而兵力之盛，足以栗詟天下。畴昔赣宁之役，此其明证也。老爷子即继清而正大位，畴敢反对哉？此就势而言也。至以事理论，亦颇正当。前者隆裕后使清帝推让政权，畀老爷子组织共和国政府，今维持已三年矣。我国民以民主不适用于今兹时代，要求改变政体。老爷子果俯顺与情，实行君主立宪。揆诸事理，殊与隆裕后当日畀权与老爷子之初衷亦弗为忤。老爷子又何必瞻前虑后而不为乎？

“袁氏味其言有至理，因答之曰：“容再徐图之。”数日，迄未提及兹事。时袁克定心颇焦灼，急盼乃父准杨度等所请。盖杨度等之请设筹安会研究国体问题者，实克定之原动力也。欲催促袁氏，又恐为其申斥。知洪姨夙为乃父所宠爱，且有进言之能力，于是要求洪姨为己助。洪姨逆料其久挟青宫太子之希望，故曰不可。克定急，以言恬之曰：“他日我得志，当以母后事姨也。”洪姨逊谢曰：“妾何人。斯获为君家一姬人，已属如天福，敢冀非分想哉？公子是言殊折煞妾之寿数矣。”克定曰：“姨虑吾他日食前言乎？果尔，吾今日即呼姨为母，以坚姨信可乎？”乃不俟其许可，即执子礼甚恭。洪姨大喜过望，虽再四谦让而竟允诺之。然素知袁之性质不易与，设直接以此事坚请，转足启其疑团。计不如用旁敲侧击之法，或可易生效力。每届袁退休或归寝时，必与之絮絮谈汉高祖赵匡胤朱元璋往事，且曰：“彼三人者，除赵太祖稍有尺寸冯藉外，其余皆以匹夫而践天子之位。彼亦犹人耳。胡老爷子竟不彼三人若乎？”袁意为之动，曰：“吾非不欲也，实时机尚未至耳。”

洪姨曰：“老爷子年近六十，然则将何所待耶？”袁默然。洪姨又密嘱诸妾及婢女仆妇，群以万岁爷呼袁。袁初犹不应，既久，则亦居之弗疑矣。

相传怂恿袁氏为帝者，以袁乃宽之功最钜。先是，袁虽为向南人，与项城却同姓不同宗。然乃宽则在在谄事袁，务博其欢心而始止。项城以其对于己承顺恭谨，心颇喜之。尝招入府中与语，因询及乃宽之先世籍贯、里居、职业甚详。乃宽固工于词令，应对不即不离，而词旨间隐露与项城确系远宗之支派。

项城曰：“吾袁氏族极繁大，人口亦众，或者为共始祖之远支亦未可料。且翻遍百家姓，一书一笔写不出两袁字。今而后，吾即承认汝为同宗也。”乃宽喜极欲狂。叙其班次，乃宽为袁之族侄。由是，乃宽凡对人言，辄以宗叔呼袁矣。挟其同宗名义，遂出入府中无忌。即袁氏妻妾辈，亦弗回避。乃宽有子曰瑛，字不同。平昔极有夙骨，心颇鄙阿父行为。闻袁氏称帝，谓其破坏共和之罪人。久欲得而甘心，恨无隙可乘耳。比闻乃父与袁联宗，遂请于乃宽，以为父既忝属天潢贵胄之亲，儿亦思入观天颜也。乃宽许之。一日，因有要公见袁面陈，乃挟不同往，所让既毕命，不同趋叩袁，且呼之为族祖。袁睹不同气宇不凡，大加激赏，赐赍品物具。已而，令乃宽挈之谒见其妻妾。不同执礼极纯谨，以族祖母及族庶祖母称之。由此，数往来于宫闱间，冀乘间施袁氏以惨酷之手段。顾袁氏戒备甚严，出入均有侍从护卫，而卒无可下手。不同遂幡然改计。潜挟伟大之炸弹多枚，入埋于新华宫中，俾一朝爆裂，使袁氏一门同为灰烬。他人固不知，即其父乃宽亦未由窥其底蕴。不料袁氏恶运未终，事遂败露。当时尚不知谁实为此者。嗣经多方侦察，始悉乃不同所为。时不同已先期托故远飏矣。自炸弹案发现后之翌晨，袁氏接得邮局自天津赍来一函拆而阅之，乃不同来书也。其略云：“某某国贼听者，吾袁氏不同自谓清白家声乌肯与操莽为伍，况联宗乎？余所以覥颜族祖汝者，盖挟有绝大之目的来也。其目的维何？即意将手刃汝，而为我共和民国一扫阴霾耳。不图汝防范谨严，余未克如愿。因以炸弹饷汝，亦不料所谋未成，殆亦天助恶奴耶。或者汝罪未满盈，彼苍特留汝生存于世间，以待多其罪，予以显戮乎？是未可料。今吾已脱身远去，自今而后，吾匪惟不认汝为同宗，即对于我父，吾亦不甘为其子。汝欲索吾，吾已见机而作，所之地址，迄于一定。吾他日归来，行见汝悬首都门，再与汝为末次之晤面。汝脱戢除野心，取消帝制，解职待罪，静俟国民之裁判。或者念及前功，从宽末灭，汝亦得保全首领二者。惟汝自择之。匆匆留此警告，不尽欲言。”袁阅毕，怒不可遏，拟究乃宽以教子不严罪。嗣经袁之诸妾缓烦始幸而免。盖乃宽平首最工媚术，恒得诸妾之欢心。故诸妾不惜出死力为左袒也。厥从袁侦知不同素与乃宽性情不合，此次埋藏炸弹乃宽实不知情，复言归于好。乃宽愈以小忠小信坚袁之信。不数日，又恢复其原有势力。

未几，竟获大典筹备处处长一席，足见袁氏之信任深矣。

当大典筹备处设立之前，则又一段秘史在焉。其个中真相，大约非目击者弗能知也。先是，杨度等筹安会开幕后研究国体决议，请于袁氏实行君主立宪。袁氏径可其议。其最奇者，改元洪宪明令未下时，先命设大典筹备处。起初，袁氏犹顾忌舆论攻击，严格的守秘密主义。又未敢动用国帑，因以经济支绌是虑。当有二姨太与三姨太发起，先由家庭间协助巨款。计袁之妻妾十六人、子十五、女十四挨次每人助一万元，谓之姘股份。凡出资者，俟他日袁氏登极后，各有优先之利益。宛如前清功名执中之官僚，欲以重金得某处优缺，集合刑名钱谷两幕帐房前稿后稿暨家丁等各助金钱贿赂当道，俟到任后，分别股份之多寡，定利权之大小也。名之曰：带肚子。不谓袁氏爱妾亦师其故智也。尔时，除于夫人与次子克文及三女淑顺反对外，其余咸一致赞同。咄嗟间，竟集资四十余万元为试办大典筹备处之用。议既决，遂觅一既亲信而又可靠之人为处长。顾一时颇难当选，事为袁乃宽所闻，欲攫取是职。既得为帝制功臣之一，又可从中侵蚀巨款。乃奉十万金为二姨太与三姨太寿，要其为己推荐。二姨太三姨太颔之。一日，袁又道及兹事，二姨太乘间进言曰：“妾意处长一席，非心腹者不办。妾等物色殆遍，惟有袁乃宽足以胜斯任。盖彼既系同宗，而办事复诚笃谨慎也。”袁喜曰：“微卿言，吾几忘之矣。”因立召乃宽至，告之故。且征取同意，乃宽满口承诺。任事后，略事支配，则四十余万已经告罄。亟与二姨太商，须觅一大资本家而为财政上浥注，始可取求不竭。二姨太然其说，嘱乃宽借箸代筹之。

乃宽曰：“非囗囗囗不可。囗囗囗，素有大财神徽号，苟以是责畀之，彼则得矣。”二姨太果以是说请于袁，袁亦以为韪。

于是与囗囗囗磋商，囗囗囗力任其可。愿先以五百万元资助。不足，仍可增益。惟有一事要求，异日袁践位，当以首揆一席酬庸为交换之条件。袁许之。越日，囗囗囗即挟巨款至，伪言系己解囊，实则皆挪自交通银行也。由是，苟有不敷用者，悉向囗囗囗要索，数月间，竟达四千万有奇。乃宽从而中饱之，为数亦不赀。有所得辄分其结余，报效二姨太三姨太，以酬其荐己之功。嗟乎！两姨之金取给于袁乃宽，而乃宽之所得则侵蚀于大典筹备处，筹备处之金又取给於囗囗囗，囗囗囗之金则又取给于交通银行。夫以国家有用之资财，供一人筹备帝制之用，而佥壬宵小又于中渔利之，若辈之肉其足食乎！

豹房轶闻袁素有心悸之症，其原因由于操劳过度。当筹安会发生之后，袁每日必召六君子暨十三太保入府，提议帝制问题。甚至自朝迄暮，而无晷刻甯息。以故，常患失眠之症。竟夜而目不交睫。延医诊之，亦未收效果。时高丽姨太乘间献媚曰：“妾在朝鲜时，吾养父以垂老之年理烦治剧，曾患此症，嗣值一番僧授吾父以治之法。其法购取明珠良玉，碾之成屑，渗和参茸中制为丸，每届归寝，食数枚。积久，不特失眠之症可以立愈，且于精神与年龄上，获有莫大之裨益。吾父如其言，果有奇效。

陛下曷不仿而行之乎？且陛下辛苦数十年，今幸指日间可登大宝，正宜颐养其天年以享受帝王幸福。若配合此方，既却病又可延年。盖一举两得也。”袁韪其说。乃派侍从四出搜罗。肆中珠玉无算所费，亦不赀。如法制药，食之，未及一来复，所患若失，且体质亦非常强健而久静思动。于是，每夜必御妾。

更嫌不足，甚或招二三人侍寝。诸妾爱惜袁之身体起见，拒而不可。袁一再行强迫手段，诸妾弗敢忤其旨，勉从之。袁招良工制一合欢床，长阔约丈余，锦衾绣褥，穷极华丽。晚餐后，指定某某数妾荐枕。然日则坐理万机，夜则疲于奔命。未几，精神又苶惫矣。乃多食珠玉药品，卒无效。于是遂罢长夜之欢，移榻于别室独宿。顾又不耐孤另，夜深潜起入妾室。明日，受幸之妾必为他妾所揶揄，谓其俟夜阑人静后招袁来信宿也。厥后，习以为常，亦不之怪。

袁氏好女色尽人皆知。然其目的所在，则裙下双钩是也。

盖袁脑筋极简单，而于社会上习惯最深。谓妇人女子足以动人怜者，首推纤纤莲步。若其天足，虽具一代风姿，终不免几分蠢俗状。以故，袁诸妃皆系窅娘新月潘妃莲花，所谓观音大士赤双蚨，实无其一焉。诸妾中之足极瘦削而又有菱角者，当以叶氏为第一。叶氏为扬州人，扬州缠足之式样，夙称甲天下。

凡他处女子缠足，咸以扬式为模范。故袁对于叶氏，他无所爱，独赏鉴其双翘也。闻叶氏之纤蚨虽如削筍，而行动时不需人扶掖。腰肢婀娜本可作掌上舞。益以窄窄莲钩，每小步花前月下，偶一摇曳辄欲乘风飞去，袁绝宠之。相传袁得叶氏后，曾命诸妾奉叶为圭臬，刻意束足。使小有不遵者，立逐之去。诸妾不敢违其旨，勉从之。于是矫揉造作，闻因此致疾者十居五六。

由床榻以至室门，亦欲娇倩人扶。月余，袁必考验其成绩。脱阳奉阴违，即以鞭挞从事，可谓顽固极矣。昔人诗云：“楚王好瘦腰，宫中多饿死。”大可以是两语改易数字赠袁也。当前清厉行新政时，曾有不许缠足之谕旨。诸妾闻是耗窃喜，从此可以脱离苦海。乃请于袁，拟一律放足。袁怒而唶曰：“朝廷不许缠足，为对于后来女子而言。非谓已经缠足者，得以自由放佚也。此后凡我诸女年未满十龄者，当不使之堕入此旋涡中足矣。尔曹慎勿萌是非分想也。”诸妾大失所望，恨无已。迨袁欲为帝，杨度等建议，谓陛下他日正位后，事事必反前清故例。袁笑曰：“第一，吾之后及妃体质上与满人有特殊之点。

“杨度等不解所谓，愕然弗能置答。袁曰：“爱新觉罗氏奄有天下二百六十余年，其历代后妃皆系天足。独吾之眷属则异是然。当兹新旧过度时代，欲求一家之中，而能一致跚跚莲步者，则殊难，甚惟吾之嫔妃可当其选耳。”杨度等乃交口颂扬不止。

又袁有一性癖，凡府中给役之婢女仆妇，非裙下双钩，概不录用。故此辈供奔走之人，清维及扬州两处妇女占大多数。盖以是两处夙以善缠足之名著闻于当世，是以袁乐而用之云。

藏春坞为清文宗赐娇之所。相传文宗性喜渔色，曾罗致民间妇女多人载入圆明园寻乐。中有翘楚者四，文宗命名曰四春。

四春者，即牡丹春、杏花春、海棠春、杨柳春是也。文宗爱之甚，因辟藏春坞以居之。其风流艳史载入清秘史中，固已尽人知之矣。当袁氏为民国元首时，公余之暇，曾挈其妻妾子女往圆明园游览。虽风流天子与夫艳丽娇娃已为陈，死人长眠地下，而平原草木旧迹未湮。袁氏摩娑凭吊，大有虎贲中郎之感。因谓诸妾曰：“彼指文宗亦犹人耳，而能享受此无上艳福。吾今缅怀往事，能母愧羡乎？”时于夫人在侧，闻此语大不谓然。

乃以冷语讥之曰：“论汝所处之地位与文宗无甚差别，汝苟艳羡，胡不择取可人儿载入藏春坞以娱年乎？”袁笑曰：“此帝王骄淫奢侈之行为贻天下万世诟病，吾安能蹈其覆辙？矧今兹时代与文宗之世不同乎。子休矣，毋以是语餂我。”及袁欲帝制自为，洪姨潜请于袁曰：“曩者老爷子不尝羡文宗藏春坞故事乎？今将酬夙愿矣。”袁报以谑语曰：“若之记忆力强甚，脱非若言，吾几忘之。然吾即欲效文宗所为，奈环顾诸姬中。

畴能及四春之美者，纵使详加选择置之坞内，亦殊觉索然无味。

或俟吾登极后物色天下名姬再实行兹事亦未为晚。”洪姨笑颔之。越日，忽要袁与己游圆明园。袁以政务纷纭坚辞弗去，洪姨大撒娇痴，固求不已。袁不忍却其意，命驾偕往。至则见其爱姬忆秦楼、凤儿及其第十五妾出而迎迓，更命舆人径驰车入藏春坞。坞中陈设穷极华丽，而婢女仆妇雁行排立，状至严肃。

袁笑向洪姨叩之故。洪姨曰：“无他，乃四春接待陛下圣驾也。

“已而，乐声大作。洪姨扶袁下车，纳之登宝座，已即率忆秦楼等三人盈盈罗拜阶下矣。且曰：“妾等自知弗逮四春之颜色，然即此聊为陛下博一粲耳。”袁始悟掉此玄虚，皆洪姨恶作剧以博己之欢心也。因笑不可仰。是夕，即宿于坞中，领略温柔乡之风味。翌晨，方挈四姬偕返，与杨度等侈谈无忌云。

袁尤有一种怪癖，惯喜白昼宣淫。每至兴致勃勃，不拘何时，不论何地，亦不论何人，或届餐食及会客时，苟兴之所至，即托故入内室。但得睹一妇女，即执之强迫从事。以故，凡婢女仆妇往往有猝遭其玷污清白者，不可胜计。事后，则必多给金钱，谓之曰遮羞仪。由是，其子妇及甥女辈咸凛凛有戒心焉。

乃思得一策，凡袁平时经过之地，若辈决不敢阑入，恐彼饥不择食，受其蹂躏也。更于下体著红裈，以示区别。即有时为其所见，知非己之禁脔，遂望而却走，不敢存染指之心。顾婢仆中亦有夙抱坚贞主义，当彼突如其来时，毅然不许问鼎者，则其人纵不致有生命之危险，亦将遭其鞭挞，立即逐之去，盖恶其忤已也。相传叶氏曾蓄一美婢，袁久涎其颜色。一日，竟施以强迫手段，婢弗允，大声疾呼。袁力批其颊而去。婢含羞无地，遂雉颈自尽。袁诫家人勿泄其事，殓而瘗之郊外，伪言侍婢猝膺暴疾死。外间虽明知其底蕴，然亦莫敢加以訾议，恐其祸及己也。足见袁之势力大矣。

袁平时最恶人吸食鸦片。自为民国元首后，因理烦治剧，精神上时有不济，遂徇其爱妾忆秦楼之请，间与芙蓉城仙子结接。吻缘既久，则竟不可一日无此君矣。先是，忆秦楼本为西子湖边一妓女，素有烟霞癖。袁与之结合时，初不知也。比归，袁始悉其为黑籍中人。以宠爱故，遂亦听其所为。忆秦楼每届侍寝，则必以鸦片进要袁略食少许，袁不可。继以神致苶惫，忆秦楼因告以鸦片效力，吸之可为体质上之补助。袁试之，果如所言。由此，乃与忆秦楼结一良好伴侣矣。当帝制问题发生也，袁氏与六君子十三太保等人往往俾昼作夜嗟商兹事。袁见杨度叙话时汗出嚏流，逆料其必为隐君子。因诘之曰：“皙子亦有阿芙蓉癖乎？不然，胡作此委顿状也。”度知不能隐，具实以告。袁曰：“吾当饷汝以陈膏可乎？”度献媚曰：“陛下果钦赐阿片，微臣敢不拜嘉哉！”袁亟呼内侍取烟具至。度视其装潢精致，且极珍贵，询曰：“此即陛下物乎？”袁漫应之。

度遂吞云吐雾，兴高采烈。未几，一婢女自内出，白诸袁，谓十姨命婢子来索烟具，脱异迟延，则瘾发矣。度始知袁之姬妾中，亦有与己赓同调者。出谓人曰：“昨宵承皇上降恩，以皇妃所有之烟具赐我一试，呼吸时尚有美人口脂香沁入心脾。是亦旷古未有之盛典也。”或讥其语涉诞妄，度则指天誓日，以坚人信云。

袁于前清督直时，曾因办理要公，至热河勾留月余。公余之暇，不惜出重资贿赂守行宫之管理大臣，入宫中参观。更至秘殿，一视欢喜佛像。所谓欢喜佛像者，即男女秘戏图是也。

相传满清圣祖暨高宗，性极好淫，况当承平时代，无所事事。

于是选声征色，恣意淫欲。顾意犹未足，乃召蒙藏活佛，摩肖男女纵横交媾状计百余种，陈列行宫秘殿内，以备皇上临幸时挟诸嫔妃按图行乐。此类图像，本秽亵不堪言喻，其以欢喜佛称之者，盖美其名以冀遮掩外间耳目也。闻欢喜佛种类分为三种。一塑象，二画象，三绣象。就中以塑像为最肖。竟体以赤铜为质，外敷以去毛存鞹之羊皮，肤色皙白，与人肌无丝毫异。

凡手足肢体，悉括以机捩，另有总枢纽藏诸发际。苟欲觇其戏术，第须以一指纳之，则周身皆动，每室必设男女欢喜佛相二。

自顶至踵，濯濯者一丝不挂。有并立者，有偕卧者。若机关发动时，其送迎状与生人无殊。故圣祖高宗以是像存储热河。谓俟异日，嗣主大婚前来此展视，以作模范。俾知男女敦伦之道，是真不可理解之恶习矣。当时，袁氏展览既毕，阴与管理大臣某磋商，拟以摄影机一一摄之，携入京师，永为闺中宝笈。倘得允诺，愿以万金为寿。某利其金，径诺之。诫袁秘密从事，脱为他人知者，获咎非浅。袁曰：“诺。”及摄影迄，遂挟之归，秘不示人。虽于夫人亦弗知之者，惟其诸妾己耳。迨袁欲帝制自为，筹备各事不遗余力。忽忆及行宫欢喜佛像，拟夺为已有，以备晚年行乐。因派其心腹数辈赉手令，赴热河勒令管理员献此诸佛像，出载之京师，诡言此项秽物足为前清列祖列宗盛德之累，不如销毁之。既免中外人士所腾笑，亦且弗留兹孽障贻害后人。管理员信以为实，悉数交袁之心腹。用巨木箱装钉之，由京奉火车转运入京。谓系府中采办之什物。沿途无有敢盘诘者。袁辟一密室置欢喜佛于其中，暇时挈爱妾入室观览。且肖其秽状，谑浪笑傲，靡所不至。诸妾每谓其中有十数形容为有生以来见所未见云。亦一秘史也。





敕封嫔妃之趣谈


当洪宪未改元以前，袁欲觇各省军民两长之向背，乃先大封五等勋爵为收买人心之计。诸妾不知其用意，群向袁诘其故。

袁具告之。洪姨与忆秦楼性极狡黠亟儳言曰：“老爷子对于各省将军巡按使既有特殊之封典，胡忍令我辈向隅？揆诸势理，似未昭公允。”袁曰：“若辈职封圻，且握有重兵在手。虽迭次上书请愿，吾究不识其言之真否，故不得不予以虚荣以笼络之。尔曹为之家人，何必如是急急？俟吾登极后，自有位置尔曹也。”诸妾不可，谓其厚于外人而薄于眷属，于是相与噪聒不已。袁知其不可理喻，因戏谓之曰：“尔曹试各拟议其封号告我，吾将一一如议，予以敕封可矣。”忆秦楼首先独持反对态度，亟致词曰：“敕封嫔妃系何等重大事体！我等妇人女子乌能自议封号？且我辈议之，虽蒙老爷子如言办理，仍不啻自封之也。然试问各将军巡按使之公侯伯子男荣典，果为老爷子所厘定乎？抑亦彼等自行拟就而请赐爵乎？如其自行拟议，是袭韩信请封假齐王故智，而谓若辈敢为乎？吾侪今日之事，须乞老爷子颁赐名位，方为正当办法。否则宁甘以媵妾终其身。

或俟老爷子他日御极时，再册立他妃亦无不可。”袁笑曰：“女苏秦又来引经据典作说客矣。”初，忆秦楼最喜涉猎经史，而记忆力甚强。所阅书籍，能不遗忘，又工词令，袁使之掌管府中内部书札。每与袁辩论辄敷陈史事为佐证，袁戏呼之为女苏秦。此次为封妃事，侃侃而谈，袁受其诘责，故又以是语谑之也。忆秦楼曰：“妾今兹据理争执，非为妾个人竞此虚荣，实为全体姊妹行正名分尔。老爷子果怜妾等相随多年，俯如所请则受恩者，正不独妾一人已也。”袁爱其灿舌如花，亟应之曰可。第封妃之事，有两种类别。问何谓两种类别。袁曰：“有生子与不生子之分。生子者，宜根据母以子贵之条，当封之为妃。其未生子者，则合居贵人之列。时忆秦楼独无所出，闻是语，颓然色阻。欲与之争，然事关个人名位，于理未合，且历代久有成例，更不能凭口舌所可发生效力。沉思良久，不禁泪涔涔下。洪姨即进而为调人曰：“古例不可拘泥也。方今时代较往昔不同，老爷子宜变通办理。妾意，封妃问题，宜以曾随侍老爷子三年以上者为鹄。其年份较浅者，则当有等差之别。

正不必拘于生子不生子间较量之也。”袁聆其语颇近理，意将许可，此际其第十三十四十五三妾已各产一子，毅然表示反对。

曰：“吾侪入府，虽未满三年以上，然呱呱在抱者，独非老爷子一块肉乎？脱如洪姨建议，似于理上说不过去，还请老爷子三思之。”洪姨恶其倔强，因力斥其妄。三妾出死力与之争执。

两方辩难至一小时之久，辄未得要领，其最后结果，则仍从洪姨之议。袁除立于夫人为皇后外，其余由高丽姨太至忆秦楼止，共十人，俱册封为妃。忆秦楼以下，均为贵人，而名号则各以其母家姓氏为标准。例如高丽姨太，则称之曰闵妃。小白菜，则称之曰黄妃。余悉由此类推。凡若是俟一经身居大宝，即颁赐正式封册，议既定，诸妃欣然而退。当袁拟议诸妃名称时，闵妃两字，顿触在朝鲜往事。回忆当年与闵妃何等亲爱，曾几何时，己将贵为天子。而彼闵妃者，自甲午一役后，已为死人长眠地下。由今思昔，不觉潸然泪下。嗟乎，若袁氏者，可谓多情种子，信不诬也。





内监与女官及诸妃争执之交涉


小德张者，清室内监之一分子也。当供奉清官时，其权力虽不及崔李两总管，然亦深得西后之信任。自西后升遐后，小德张仍给役于宫中。隆裕后远鉴历代阉宦之弄权，近证那拉氏宠幸李莲英之失德，因对于若辈从不假以词色，亦仅使之备驱遣供奔走而已。以故，小德张数年来颇郁郁不得志。泊乎革命军兴，清帝退位，隆裕后曾放逐若辈出宫，别谋生计。惟小德张则眷恋故主深思，不忍遽去。遂请于隆裕后，愿效涓埃之报。

隆裕后悯其词旨恳挚，乃许之。顾宫中大非畴昔之华既，每岁所入，除应得之薪资外，决无丝毫外款。坐是之故，手头日渐窘迫焉。闻袁氏欲为帝，意必召集内监，不如先事运动。以已老供奉资格，苟得入事新朝，则总管一席，当可如操左券。于是卑礼厚币，往谒三朝元老某钜公，要求为己先容。某钜公不忍过事峻拒，诺之。越日，入府见袁面陈要公时，袁正与诸嫔妃共坐一室午餐。闻某钜公至，亟召之入。盖某钜公与袁为总角交，其家人妇子，向不回避故也。某钜公乘间白小德张事。

袁笑而谢之曰：“寺人为祸，史不绝书。久已垂为炯戒。吾今方且事事矫正清室之失，岂宦官一事，吾独蹈其覆辙乎？且小德张势力，虽不及李莲英伟大，然吾闻其当清廷末叶时代，亦曾招权纳贿，特以其严守秘密主义故，外间卒不之知。惟吾能侦察其底蕴耳。且吾意与其使用宫监，不如改用女官。原女官蛰居宫中，其智识较短，绝对无干预政治上之行动。吾异日苟得幸膺天命，女官之设，在所必行。至于内监，则吾不敢闻命也。”时袁之诸妾在侧，闻是语，颇不以为然。盖以袁夙为色界之野心家，恐一旦设有女官，袁必觊觎其姿首较佳者，存问鼎染指之心。他日，宫廷中隐患，较阉宦专权之害尤大也。于是群起而力梗其议。袁怒曰：“兹事实于国家体制上有莫大关系，岂汝辈妇人女子所得而干预之。且吾之权力，既能奄有天下，宁区区女官，独不能自由改设乎？”诸妾坚执弗可，几与袁大起冲突。某钜公出为鲁仲连，排解于两方面之间，颇费唇舌。其排解之法，略谓使用内监与女官两问题，今姑从缓，容俟斟酌妥善，再行取决。然鄙意无论用内监女官，总宜有严格的限制始可。然执两者平心衡之，女官似较优于内监也。诸妾疑某钜公语涉左袒，于是以冷语讥嘲，谓国务卿不应干涉袁氏家事。某钜公知其不可以理喻，亟兴辞而出，嗣诸妾卒从袁命，以女官代内监。更多方物色相当人材，以承斯乏云。

有安女士者，曾为京师某女学校之校长。徐娘虽老，而丰致犹佳。惯喜于女界交际社会上，崭然露其头角。且态度雍容，言词和霭。与人语，先默揣人之心理而后发言。以故，每有建白，辄得大多数之赞同。京师人士，咸赠以雅号曰安琪儿。盖以其颜色冠绝同侪也。安女士自言幼时曾遍游欧美各国，于新智识上，当有经验。惜中国女权尚在萌芽时代，己无所发展，故暂居校长一席，以韬光敛彩。待他日女权发达，将于政治舞台上占一重要位置。京都人士聆其伟论，咸许为当今女志士。

及侦察其行事，又多与平素高自期许者，大相悬殊。彼盖本无一定宗旨，大率以谁方面势力优胜，定己之从违。当共和成立时，女士则高谈革命利益，灿舌如花，津津有味。如自由、平权诸名词不绝于口。迨袁欲帝制自为，彼又首先倡言，今兹中国，非仍实行君主立宪不可。或辄笑其趋向不一，因诘质之。

女士曰：“大凡吾生于新旧过渡时代，万不能与世界潮流倒行逆施。吾之有时赞成民主，有时主张君主，盖有特别之眼光与毅力观察而决断之，所谓识时务者为俊杰是也。”或不能辩难而退。比闻袁氏拟于宫中执役者改用女官，女士色喜曰：“吾之时机至矣。”乃以女校长名义，请谒袁氏。意将效毛遂之自荐，而攫取女官长一席也。袁以公务冗烦，无暇接见。遂使其诸妾招待之。既见女士，则于请安跪拜诸礼节，无或缺一而状极足恭。诸妾叩其来意，女士据实以告。诸妾曰：“兹事吾侪未便自主，须陈请老爷子决断之。但得彼曰：诺也。则事谐矣。

“女士曰：“能必其允许否乎？”诸妾曰：“是未敢必，吾侪姑为子进言可也。”女士再三叮嘱而去。越日，又来。诸妾告之曰：“昨已以尊意代达老爷子矣。彼拟召女士接谈后，方可酌夺施行。今幸女士莅止，吾侪当为介绍人，第烦稍须时刻尔。

“女士喜甚。候至晚餐后，袁始入室休憩。诸妾即挈女士，晋谒袁氏。袁觇女士态度词气，俱雍容大雅，女官长一职，差堪当选。及一转念，又恐其受南方革命党贿嘱，藉此进身，将施己以暗杀手段。思及此，于是又栗栗有戒心焉。因未置可否，即挥令女士退。女士默察袁之状态，似不慊于己者。因亟筹乘间梯荣之策。适各省民意代表团晋京，上书请愿，女士遂揣摩风气，召集京津女学校全体学生，联名呈劝进表，而以己名首列。袁览表讫，笑门：“安女士颇识大体，吾甚激赏之。今而后当以侍从女官长一职畀彼也。”越日，果践其言。而安女士兴高采烈。公然以女官长资格出入宫庭无禁矣。事袁氏诸妃，进退称旨，且尤工媚术，故诸妃对待女士，宛如家人妇子云。

陆建章绝世奇闻之奏摺陆建章者，为袁当日小站练兵时之旧部也。为人极工心计，尤善揣摩人之意旨。随袁多年，悉受其信任而弗衰。然个中黑幕，尤有特别之奥援在焉。相传陆之宠妾湘云，本为越西勾栏中人物，与袁氏第十妾忆秦楼为姊妹行。当袁为民国元首时，陆犹居闲曹地位，颇郁郁不适志。因与湘云密商，使之入京，请托阿姊妹忆秦楼，为己要于袁畀一重要位置。湘云允之，即日首途，未及月馀，陆居然攫取陕西将军一席矣。先是，忆秦楼受妹运动，乃向袁白其事。袁初拟拨予以师长或各部次长之职，忆秦楼不可。曰“彼人目的，盖在职领封圻也。”袁曰：“朗齐即陆之字资格与威望，实不称是职。吾脱破格用之，其如舆论何？”忆秦楼不能强辩，第以冷语谓袁曰：“吾枉为堂堂民国元首之爱姬，而势力弗能庇一妹，耻孰甚，又何贵鹜此虚荣为也！”袁悯其词旨恳挚，遂允所请。适陕军长因故开缺，袁即以陆承斯乏。陆感忆秦楼刺骨，闻其最嗜阿芙蓉膏，每月必以大宗烟土报效。虽京师厉行烟禁，无处购买，而忆秦楼之所需，不虞或乏，皆陆之馈进也。迨袁氏筹备帝制，陆首先单独上表称臣劝进，更倩秘书为湘云拟一进呈忆秦楼稿件，颂扬其不日将进位为妃之荣幸。篇中措词，有皇姊臣妹之称谓，是真亘古未有之奇闻也。奏稿之外，又贡献珠宝钻翠等物无算，以备袁氏登极后，宫中后妃为装饰品上之用。忆秦楼得此项物品，秘而弗宣，悉数吞没为已有。计其价值约在十万金以上。

故袁氏死后，诸妃中私囊富有，当以忆秦楼首屈一指云。





第五编　改元后之宫闱艳史


家庭朝贺之怪剧


是编专指八十三日皇帝而言之也。当袁氏於明令改元之前数日，一般攀龙附凤之功臣，齐集宫门请训，是否于是日享受百官朝贺。袁谓改元洪宪，乃实行帝制之第一步，尚未正式即位，至正位时期，拟涓吉于明年一月一号。届时尔诸臣自当谨施行大礼，此际姑稍从缓。众俯首称是。时袁之诸嫔妃亦欲于是日先行使家庭大典，因请于袁。袁仍以谕诸臣之语谕之。诸嫔妃独梗其议，顾又不敢显然反对，乃相与密商拟不使袁知，至尔日，拥戴其身登宝座，山呼朝拜，以博袁之欢心。众韪其说，遂秘密积极进行。然大典筹备处，关于后妃太子公主之礼服，尚未议决。若着便装跪拜，则殊不雅观。洪妃亟思得一策，派侍从诣梨园假是项制服一用。于是京师数家剧场，皆为之搜罗一空。部署既定，及期，众果蜂涌至袁之寝宫。时袁尚鼾眠未醒，诸嫔妃推之起，罗拜地上曰：“请圣驾升殿，受臣妾之朝贺。”袁见众袍服华美，顾皆古制，非时下装束，知为假自剧场者，笑而言曰：“卿等如此恶作剧，不啻使吾为登场花面也。”众不答，遽拥之行，御太和殿。群效嵩岳之三呼万岁，更进呈祝词。由忆秦楼高声宣读，词为骈俪之文，矞皇典丽，颂扬得体。篇中尚有数联警句，名贵可诵。袁乐不可支，因询是文出自何人手笔。忆秦楼诡词对曰：“是臣妾所制耳。”袁大加激赏。其实乃杨皙子捉刀也。众又要求敕赐诸妃名号。袁笑曰：“我固谓卿等何如是亟亟，却原来挟有交换之条件而来。

今若此吾姑俯如所请，乃一一册封讫。众谢恩而退。是役也，袁之诸姬子女，皆与其列，惟不见于夫人及其次子克文。袁颇怏怏不乐云。

相传袁氏改用正朔之日，曾设家宴遍享其后妃、太子、公主。席之中央，设有两座。一以自居，一则虚位以待于夫人。

其余眷属皆分坐两旁陪侍，酒数巡矣，而于夫人独未列席。袁使人再三敦请之，强而后至。至则面带愁容，泪承双睫。遽向袁厉声叱曰：“吾袁氏列祖列宗，世受清室深恩，汝妄思践天子之位，异日何以见祖若宗于九泉之下乎？”袁恶其出语不祥，怒而与之大启龃龉。且切齿作愤恨状，疾视于夫人，几有饷以老拳之势。于夫人无所畏葸，因反唇相讥曰：“汝欲得吾而甘心耶。吾早知有今日矣。然吾为汝计，汝尚且置祖宗于不顾，更可论区区一糟糠乎？”袁果拟施以野蛮手段，幸诸嫔妃力为调解，始未酿成绝大惨剧。袁第詈骂曰：“毕竟黄脸婆子，不识抬举也。”是夕，不欢而散。由是袁与夫人，恒罕见其面。

太子典学问题与改良教育之谕旨袁于前清服宫时，为厉行新学之中坚份子。近以鉴于中外学子，略识几句爱比西提欧西语，窃取一二自由平等新名词，即俨然以新学家自命，动辄干涉政治。一遇国家有重大问题发生，或上书请愿，或严词诘质，叫嚣庞杂，莫此为甚。袁是以颇不以青年子弟人校肄业为然。祗以时会所趋，又未便遽行饬令停止。自改元洪宪后，因与左右近臣磋商，此后关于全国学校教授法，宜一律大加改良。拟以中学为主，择东西洋各科学确有裨益者为辅。其余如卢梭民约论美利坚及法兰西革命史诸书，概行禁止售卖。至国学之中，以读经为先。而四子书中，当去孟子一书。盖以其中所言，颇与今世革命家所持之宗旨相合，如民为贵，社稷次之，君为轻。及君之视臣如犬马，则臣视君如寇仇等语，尤为悖逆不道。子弟读之，有坏心术。今后将改四子书为三子书。严饬各学校一律祗遵。近臣以礙难办是虑。袁曰：“无妨。吾将手订规则，先为吾诸子典学之程序，使其敬谨遵行，为天下先。更垂为祖训。如是，谁敢违吾旨乎？

“近臣唯唯称是。袁乃手书朱谕一纸，交克定及其诸子。谕中大旨，略谓：“历代青宫，皆有典学之礼。读书程序，总莫能出乎圣经贤传范围之外前略，现当新学膨胀时代，莘莘学子，咸趋于此途。视昔时典章文物，几若赘旒，甚或鄙为迂拘陈腐，投之浊汙溲溺，何可胜言。夫新学具有本原，苟学有心得，则于吾国前途，多所裨益，无如学者弃其精液而袭其皮毛，自谓醉心欧化，遂尔睥睨前型。始则为法理之上空谈，继即为政治之上干预。迹其生平行事，尝抱无父无君之思想，推原厥故，皆此离经叛道阶之厉也中略。汝今居青宫之位，从前所习，悉偏重於新学一途，兹当以身作则。于三子书中，悉心研究，务使体先圣立言之苦心，为一己效法之地步。果有一得，则将来治国平天下之道，端在乎是。慎勿以为老生常谈，而漠视之也。所有厘订课程，审定书籍，俟予正位后，当谕饬施行。并令汝弟及诸子永资遵守”云云。按此项谕旨，未见明文，外间无从知悉。故于此泚笔记之。





家庭大闹革命两则


袁世彤者，为项城之从弟。前清时，曾以道员分发湖南听鼓。为人性极憨直，夙以效忠于清室，为唯一之宗旨。彼素不直乃兄之行为，尝谓其有不臣之志。以故断绝往还，且音信不通焉。及袁为民国总统，世彤闻之，忿然曰：“清廷不德，其失国，宜也。然吾兄豺狼，安可得志？今若此，是以暴易暴耳。

“于是致书袁氏，痛诋不遗余力。袁置之不答。洎改元洪宪后，世彤曾由项城原籍奔赴京师，谒袁曰：“吾固谓兄必有今日，果不出吾所料。然吾兄亦知吾袁氏世受国恩乎？今间接取而代之，是不臣也。吾今奔走骇汗而来，为最后之忠告，乞兄速取消帝制。不尔者，弟将不承认兄为袁氏子孙矣。”袁恶其出语无状，斥之退。世彤岸然出，星夜返里，变卖其所有财产，大募军队，高揭旗帜，自称讨袁军大统领。又刊发檄文万纸，分送豫省人士，宣布袁之罪状二十四大款。篇中警句，有“满清失德，民党革命以推翻之；吾兄纂位，同族革命以声讨之”数语。时河南都督为张镇芳，得是项警报，弗敢过问。亟密电政府，请袁指示办法。袁阅电，笑谓所亲曰：“老六与我闹家庭革命了，无怪老张束手无策也。然彼既思革命，直叛逆也。我不得再以同族待之。古人所谓大义灭亲者，职是故耳。”乃覆电张镇芳，令其派兵勒令解散。如敢违抗，即按照叛党例治罪，格杀勿论。张奉谕遂往谒世彤，出电示之。世彤怒而唶曰：“公虽为袁氏椒房亲，然终属外姓，疏也。吾虽为吾兄所吐弃，然终属同姓，亲也，吾兄嫉吾，而特假公手以去吾，是为借刀杀人之毒计。公奈何为彼利用乎？”张镇芳曰：“君言具有至理。虽然，仆有守土之责。君胡必于吾管辖之境内称兵，而使吾左右做人难哉？”世彤悟其微旨。越日，即率其所募军士数百人窜入陕境。而张竟以世彤自知难与力敌，遁而至他地之诡词报告袁矣。旋袁闻世彤揭竿秦中，竟指为狼匪。使陕督陆建章派兵痛剿之。世彤为陆所获，陆不暇讯诘，亟杀之以灭口，盖遵袁氏之密嘱也。

袁世傅，字述之，亦为袁之族弟。位次行七，人咸以第七呼之。世傅在前清时，曾纳粟为两淮运判。听鼓多年，旋得两淮盐局总办一席。为人面黑而多麻，性质尚耿直。特其一生刚愎自用，且执拗偏僻。对于叔伯弟昆，偶有一言不合，辄效刘四之骂人，即与袁亦肆无顾忌，袁颇恶之。袁虽位据要津，决不为之援手。以故，世傅竟以一运判终也。光复后，世傅挈眷，住居津门，决不出而问世。偕三数资本家，集资创办徐州贾汪煤矿公司，居然溷迹于实业界矣。有时入见袁，无丝毫政治上关系，不过为家庭间普通问讯而已。当筹安会发生时，世傅惊诧万状。星夜诣京师，骇而询袁曰：“兄欲为皇帝耶？”答云：“无此事。”世傅曰：“若然，彼筹安会，兄何以许其没立耶？

“袁曰：“是为学理之上研究，讨论国体问题耳。”世傅曰：“若辈宗旨奚若？”袁曰：“其目的所在，盖以共和政体，不合用于今兹时代耳。彼所以研究讨论之者，将欲筹一适当之解决也。”世傅曰：“然则若辈宗旨，不与民主国大相反背乎？

“曰：“然。”世傅曰：“兄果赞成乎？”袁摇首曰：“吾颇不以为韪。”世傅曰：“兄为民国元首，彼既反对共和，则曷不禁止之？”袁曰：“是乌可禁。吾弟独不知，今兹现行法律，人民有自由开会结社之权限乎？吾姑如其愿设立是会。俟彼议决时，陈诸于吾。如其可行，吾亦可变通办理。否则允否之权在吾。讵不能以明令解散乎，若辈无所藉口矣。”世傅曰：“吾固谓兄决不出此也。今若此，吾始知其底蕴。然弟有数语忠告，将来杨度等，对于此问题之解决后，如其与帝制有关，无论其能行与否，终宜严词拒绝。”袁颔之。世傅遂兴辞出。未几，改元洪宪之明令下矣。世傅在津，得是耗，大骂袁之绐己。

亟贻书责让之。略谓“前日晤兄，谈及帝制问题，兄谓决无其事，乃曾几何时，竟食言而肥。此举，兄匪特为民国之罪人，亦且为清室之纂臣，袁氏之逆子。弟亦明知此际以忠言谠论，与兄涕泣而道，不足挽回兄最初之决心，然弟为兄计，为袁氏列祖列宗计，更为袁氏之子孙计，不得不陈兹最后之言。兄果以弟语为韪者，即请从速取消帝制，如其不能，则自今而后，弟即与兄断绝关系，且施以相当之对付手段。尔时，勿怪弟之不情也”云云。书上，袁览讫，怒而碎之投诸火，无片字答覆。

世傅乃尅期返里，招集同族，伪言袁氏家谱，失修已久，今四兄按袁世凯行四将登大宝，所有历代祖宗，宜予以追封盛典。

顾年湮代远，或无可稽考，宜即行修正，以备正位后，按谱查核。因命吾挟资回籍，经承其事也。族尚信以为真，推世傅为主任，其他弟昆子侄辈，仅分任编辑而已。世傅迳摘除袁名，于谱中更加以说明。谓其曾犯叛逆大罪，已于某年月日身膺显僇，吾族中当然不能承认其为袁氏子孙，相应取消其名云云。

而族尚初不知也。袁名既摘除，世傅即挟谱本赴津，诡词将招名匠重行镌刻。及抵津，刊印数千部，分送诸戚友。谱中竟无世凯之名字，真旷古未有之奇闻也。袁闻是事，怒不可遏。谓诸妃及其子曰：“老六，与我欲以兵力革命；老七，又以文字革命，真是越闹越不像了。”言已，恨恨。是亦一段秘密史也。

请办贡货之动议与解决前清时代，疆臣皆办贡货。大率各省所有而京师所无者，无不罗致给之，以媚兹一人。凡此，为专制帝王之秕政。所有贡献之物，其大宗如绸缎纱绉是也。特于南京苏州两处，设织造府专司其事。他若纨摺扇、纸张、笔墨，则于杭皖两省采办。

脂粉、露油、香货等类，则於扬州输将。是项费用，悉由该省藩库支取。计每年需耗，约在三百万金左右。各承办官吏，又复从中侵蚀，而中饱之。以有用之金钱，供无谓之靡费，何一非吾民之脂膏血汗乎？每届春秋两季，解贡各员，遵陆就道，舆马之盛，服仆之奢，埒于王侯。而沿途地方官长，除请宴及馈送程仪外，更遣派卫队递送。所过之地，或强封民船，或强招伕役，为之输送转运。每日每人，仅给予饭食资四十钱，名曰差费。实则区区四十钱，尚不足供劳动家一餐之值。以故，竟日不得果腹。然为官力胁迫，又不敢不忍饥受饿以从事。往往有疲于奔命，行未数里，而泣坐路隅者。解送之卫队，匪惟不知体恤，甚或以鞭挞手段对待之。哭声载道，惨不忍闻，行人侧目，亦莫敢谁何也。洎乎民国肇兴，是类恶习，始一概废除。未尝非吾民之幸福焉。及袁氏为帝，又有动议矣。其造意者为谁？盖非出於袁氏之诸嫔妃。实由南方从前解贡各员之运动也。先是若辈自清祚鼎革后，办贡差遣不禁自灭，若辈不啻失业，欲别谋噉饭地，则又无生计可图。矧其平时养尊处优，性情懒惰，觉天下营业，无有善于此者。所有小小枝棲，彼尚鄙夷，而不屑为。坐是之故，生计界上，顿形窘迫。兹闻帝制复活，若辈乃开一秘密会议，公举代表晋京，上书建议，请恢复办贡一举。先由某钜公介于袁之近臣，白其事。近臣曰：“兹事，恐难办得到也。今上虽正大位，凡关于前清之不良政治，概行改革。贡物一节，亦在屏绝之列。即使有所需索，派员四出采办可矣。”代表曰：“吾侪固知之。然此番来意，拟要公间接运动，或可达其目的耳。”近臣叩之故，代表曰：“倘由诸嫔妃请于今上，则行矣。吾侪拟要公先向诸嫔妃先容之，势在必行。彼妇人女子，焉有不爱华膴之理。矧其身列宫闱哉。

公果为吾关说，事成，愿进万金为公寿。”近臣味其言颇有至理，又利其有所效纳，欣然许之。入而请于诸妃，径一致赞同。

因向袁建议，袁曰：“此事万不可行。忆吾当曰督直时，曾迭次奏请罢除此项陋规，旋因西后力梗其议，乃不果行，吾至今犹引为恨事。今若此，吾安能自相矛盾耶？且贡物价值，较自行购置，每浮于两倍以上。何者，盖为承办者剥蚀殆尽耳。方今国家民穷财匮，设使规复是例，不又多一项漏卮乎？”于是毅然绝其请。代表乃大失所望而去。说者谓袁之此举，尚不差强人意云。

扬州有查寿彭其人者，在前清时，专司解送脂粉发油香货贡物之事。每年晋京两次，公毕归来，必挟累累巨款。盖皆沿途骚扰暨各地方官馈送之资也。查年近六旬尚未留须，人咸谓其偷学少年，实则彼有少艾之妾三五辈，深恐两颊鬑鬑，刺破小吻，故以此于思者，薙而去之以献媚也。查营金屋数所，分藏诸娇。平时饮食服御，备极奢侈，查无不如其欲以供给之。

查既无营业，又鲜恒产，其能取用不竭者，悉恃解贡为大宗之进款。清室推翻而后，查遂无所事事。然坐食山空，致从前储蓄，逐渐告罄。久之，势遂不支，而窘象见矣。诸妾逆料其难以仰望终身也，咸藉故而下堂求去。惟其第二姬人，眷念旧情，不忍弃掷，愿以蔾藿自甘。相传查之第二妾母家姓周，与袁氏第八妾叶氏为中表姊娣行，因势位悬殊，久已不通音讯。周久欲晋京晤叶，叙阔别情愫，且藉为查营谋噉饭地，祗以迫于资斧难艰，事未果行，乃遂置之。此际闻袁将为帝，查喜甚，意袁氏必规复办贡旧制。因与周氏商，拟使之诣京，以戚谊名义，觐见叶妃，运动南方置办贡品，归已经承之，不容他人厕足其间。周韪其说，于是向亲友多方称贷，得川资数十元。不足，则又售零星什物补助之。查乃偕周妾剋期北上，既抵京师，假寓逆旅。周欲往谒叶妃，而宫禁森严，外人乌由阑入。致羁延月余之久，所挟川资，瞬将告竭。幸逆旅主人与宫中使用之某仆妇，有同乡谊。某仆妇屡至其处，托役代书家函。及汇兑款项等事，周妾要某仆妇介于叶妃，乃得入宫见叶。告以窘况，暨白其来意，叶妃曰：“今上，决计不兴此例。日前有先妹而来运动者夥矣，上悉屏而斥之。妹独不之知耶？兹事余实不能为力。即请于上，亦无济于事，徒费一番唇舌耳。”周大失所望，嘤嘤欲涕。已而曰：“果尔，吾侪行流落异乡也。”叶聆是语，深悯之曰：“妹之良人，亦偕来乎？”曰：“然。”叶妃曰：“妹毋虑，余当代为之谋一位置。汝夫妇或可得栖身之所。妹姑返寓，俟有佳消息，吾再告妹也。”周谢而退，叶妃又赠以金，聊资补助。是夕，叶妃即以此事告诸袁，袁果徇其请。适袁乃宽至，袁即使之为查安插一相当位置。乃宽奉命唯谨。翌晨，诣查寓拜访，极尽周旋之能事。越日，竟畀查以大典筹备处庶务一席。查任事后，趾高气扬，即以叶妃所赠之金，置办一应服御，鲜衣怒马，招摇过市，有不可一世之概。更驰书到扬，报告诸戚友，谓得袁皇帝之任用矣。周氏得暇，至宫中趋奉叶妃。不久，亦膺侍从女官之职，其得意盖可知也。

皇帝总统之双料头衔自洪宪改元之明令颁发后，虽未实行践天子之位，然关于封内封外之公文条件，一律改用中华帝国洪宪元年字样。而驻京各公使，辄将此项文件却还。并来五国劝告，限令袁于十五日内，为诚意满足之答覆。袁得兹耗，忧形于色。诸嫔妃疑其政躬不豫也，群就而询之故，袁具告之。洪妃曰：“上毋为此事介介。我袁家做皇帝，干伊底事？陛下横竖做的是中国皇帝，不是想做他外国皇帝。妃子意见：陛下莫如抱定宗旨，质问由他质问，皇帝我自为之。最妙，不必去理他。彼各国公使，万不至因陛下无具体的答复，群兴问罪之师。”袁摇首曰：“是非正当办法，须设一妥善章程方可。”时江妃即忆秦楼母家之姓，亟献策曰：“妃子有一变通良策在也。”袁喜而询之，江妃曰：“无他，惟有对内则称皇帝，对外则称总统，为权宜之计。俟陛下实行登极后，再以正式国书，致各国元首，要其承认，彼公使乌能反抗哉。”袁拍手称善。于是复踌躇曰：“如卿言，不几教予或为总统或为皇帝乎？”江妃即作谑语曰：“总统为帝国元首，皇帝为民国元首，陛下以一人而兼二者名义，正所谓双料头衔也。”袁粲然。





电话中之秽亵秘史


先是袁本欲以民国五年一月一日为实行登极之期，与文武百僚，再行使君臣之礼。而一般攀龙附凤之帝制功臣，迫不及待，无论公见与燕见时，皆跪拜称臣。袁初犹加以禁阻，迨相习既久，亦遂居之不疑。而诸嫔妃及皇子公主，下逮男女侍从，对于袁或呼之曰万岁爷，或称之曰陛下。质言之，袁盖久已为屋里皇帝也，吾友赵连璧君，曾供职为财政部技正。去岁来沪，晤余，谈及洪宪皇帝轶事甚夥。其中有一段笑谭，颇足增稗史家良好材料，不得不亟述之，以为阅者诸君告焉。以下皆赵君之语余者。一日，赵君临该部值班之期，因核算某省财政厅解送公款之帐目，至晚八点钟后，尚未去。时他员均如鸟兽散，惟赵君一人持筹握笔，铢计而毫算之，盖总长亟需此帐阅视也。

忽闻璧上铃声，铮铮作响，赵君急起，握听筒询以电话发自何处者，第闻有极柔媚之语音答曰：“余为江妃宫中之嫔女，若是否为虞贯人虞贵人即袁之第十四妾寝室乎？”赵君聆是语，意必电话局误接电线按新华宫中凡袁之眷属子女及各执事服役人，室中均设有电话，计百有余所。不觉好奇之心顿生。且嫔妃等既传递语言，必有隐密之事。拟窃听之以博一粲。

乃故捏其喉音，作妇女状，漫应之曰：“余即虞贵人之侍儿，姊有何事见教乎？”即闻听筒中答曰：“万岁爷适在江妃宫中晚膳毕，谓今夕将信宿不去，江妃因红潮忽至，未便承幸，已推荐虞贵人为疱代，已蒙万岁爷许可。此际万岁爷因杨小鬼宫中和杨度为小鬼有要公面陈，已出而接见矣。少顷，将驾临虞贵人处。故江妃命吾预为通告。俾虞贵人早作准备，庶临时不致仓猝也。”赵君即诺诺连声曰：“承江妃及姊关照，吾即传知虞贵人。”听筒中又续言曰：“昨虞贵人托江妃代制黄角蜂药按黄角蜂，为助淫妙品，前清帝王多用之。袁亦恃此为利器。尚未配合完备，今万岁爷宠幸，亟需是物。不审虞贵人处尚有存储乎？”赵君诡词曰：“无之奈何，乞姊设一变通之法。”旋听筒内笑而言曰：“虞贵人忒少不经事哉。今别无他策，惟有向江妃缓商，暂假少许一用可乎？姊姑稍待。吾往白之。”少选，又复言曰：“吾适与江妃言，彼谓是药为各人怀中秘宝，乌容轻易予人。虞贵人脱急索此品，亦可通融办理。

惟须有交换之利益，彼始应命。否则，请与他妃假之。”赵君故作哀恳之词曰：“所谓交换之利益，究属何物，姊试言之，虞贵人无不承诺。”听筒内又言曰：“畴昔万岁爷给予虞贵人之伟大钻石戒指一枚，江妃极爱之，彼苟以此转赠江妃，黄角蜂药品，立时可至矣。不尔者，勿怪江妃悭吝也。”赵君闻至此，已笑不可仰，又恐为彼识破机关，乃强自遏止。私念口头上慨他之人慷，亦奚不可。于是及应之曰：“敬如命。”听筒内询曰：“姊能为虞贵人作主乎？赵君曰：“姊以余为谁乎？

“实告姊，余即虞贵人也……”是语甫毕，瞥睹有公役匆匆入，赵君亟释听筒。挈铃使电话局摘线，复坐治事台畔。询公役来此何事，公役谓传总长命，限一日核清某省财政厅细帐呈阅。

言已，即去。时帐已核算就绪，赵群乃归寓。思及适间事，深以未穷其秘密为憾。是真一则趣史也。





手订祖训四大纲及宠妃之奢侈


赵君又述袁之对待其所宠，有一种特殊之手段。第一最恶甲妾攻讦乙妾之短。例如甲妾或因袁之与已爱情渐驰，背地有诽谤之语，或因他姬与已为细故而起龃龉，或因失手而损坏袁之最珍重什物等事，设乙妾于袁前媒孽之，袁不特不予甲妾以惩罚，且将告密之妾，施以鞭挞。谓：“吾姬妾十数人，设此端一开，今日彼痛诋此，他日难保此不痛诋彼，以为报复私泄之计乎。如是，日日噪聒于我耳鼓间，则吾烦不胜烦矣。此後，设有不是者，非吾目亲见，吾耳亲闻，弗能据以为实。苟违吾旨，轻则置诸废弃之列，或斥之而去。重则致其生命。”诸妾知长舌伎俩，弗能发生效力。以故，咸凛凛有戒心。而家庭间转相安于无事矣。及袁为帝，鉴於前清西后弄权，及雍正夺嫡往事，遂手订规则三十余条。其繁目甚多，不及一一胪举。然其大旨所在：第一，不许母后佐治嗣帝垂帘听政；第二，生前严禁册立储贰，且废除立嫡立长成例，但择诸皇子中有才德者使之承嗣大统。譬如欲传位于某子，先书其名，藏於金匮石室中，封固严密，俟其升遐後，由顾命大臣于太庙中，当众启视；第三，诸皇子不得封王，更不许参与政治。第厚给财资，享毕生安闲之福；第四，椒房之亲，不得位列要津。凡此数者，为卓荦大端，其余亦皆防患未然之计划，并垂为祖训，俾后世子孙，永资遵守。当是项条令拟就时，克定即首先反对。盖深恐其为克端留兹地步，或即将来克端承位之征兆。于是蓄意所在，务欲去此背上刺而甘心，不达其目的不止。而克端亦在在提防之，无形之竞争，几酿成家庭惨剧。旋袁微有所闻，即召克定克端诫之曰：“吾之订此条例，非对于汝侪而言，实欲谋万世子孙安全之计耳。胡必介介为？”克定虽俯首称是，然其心终弗能释然也。克端退与人言，谓阿父不能以身作则，恐不足昭示後人云云。

赵君又述袁氏第二妃黄氏即小白菜、第九妃君氏即凤儿，均籍隶河南，家居时，最喜食冬滃菜其形状与沪上之卷心菜相似，诮其味甘而质美，盖亦习惯上使然也。迨随袁久处京师，是项物品，以道途遥远，无从购买。于是思得一策，凡有便人返里，均托其代购。然迁延时日，则又腐烂，不堪适口。及袁为帝，黄尹两妃，又动张翰蒪鲈之思忆，乃遣侍从专司采办冬滃菜之事。闻此物最宜旋摘旋食，弗能多日搁置。故采办者，不敢多购。每届往还仅备三数颗，以供天厨贡品。食尽，又往。一月至少亦须三四次。闻冬滃菜价值极低廉，每颗需钱约百余文，而往来车资浮于数百倍以上。至仆仆就道者，疲於奔命，更无论矣。黄尹两妃，为节省车资起见，特向交通部索常年免费之车票一纸，注明供采办之用。侍从得此护符，遂挟带私物。如鸦片、汴绉、津布即爱国布等类，往来贩卖，关员莫敢查问。以故，获利无算。语云：上有好者，下必有甚焉者。黄尹两妃。为区区口腹，而使侍从破坏国家税例，亦殊不值。读《长生殿》进果一剧，杨妃喜食荔枝，呈贡者沿途招摇滋扰，未常不痛心疾首于专制君主时代。骄奢侈佚，莫此为甚。证以今兹黄尹两妃之事，抑何其事之相同乃尔耶！噫亦云巧矣。





御干儿之笑史四则


□□□者，当袁小站练兵时，曾以敬献美妾之故，遂获袁之宠用。嗣又呼袁为假父。其一段龌龊史，吾已于第二编中约略言之。当可博阅者诸君之一粲。至袁称帝后，某之种种事实，吾就见闻所及，逐条记载，足供诸君之谈助焉。当袁改元洪宪时，干儿适任边省将军。闻袁将正大位，遂首先上表称臣。于是藉有要公进京面陈之便。因非正式的觐见，晤面时满口辄呼皇父，自称臣儿不止。袁有所询，则跪而奏对。即袁之诸子，亦无此循谨也。袁乐甚，因以言试之曰：“畴昔吾以汝为假儿者，盖戏汝耳。汝竟永志不忘耶？此后但得汝效忠于吾，斯可矣。胡必骛此虚名哉？”囗闻是语，亟免冠以首顿地曰：“臣儿闻古者称皇帝曰君父，是表明其事君如事父之意，况臣儿与帝父当日本有父子名义耶。且臣儿幼年失怙，脱非帝父提携教育之，安有今日之能自树立。平心而论，帝父再造之恩，较诸吾父尤深且挚。即以父事之，尚未足报涓埃于万一。不图帝父今兹忽出此言也，帝父果不承认我者，愿即死于帝父之前，以尽吾志。”言已，泣不可抑。袁悯其词旨诚恳，急出和易之语曰：“汝勿戚戚。适言吾特试汝对于我是否真诚耳。须知予与汝乃性分上之感情，非势分上之关系也。今后，吾即以儿辈视汝可乎？”囗囗即转悲为喜，笑颜逐开。由是，俨然以御干儿自居。每当大庭广众之际，亦侈口称述。闻者咸为之齿冷。彼仍恬不为怪，是真无耻之尤矣。

一日袁邀囗囗饮宴，列座者别无他客，惟其诸子而已。囗囗对於袁氏诸子悉呼之为弟。克定等以彼为乃父所宠幸，不得不虚与委蛇，以博老父之欢心。于是亦以兄称之。惟克文大不谓然，默不一语。酒酣，囗囗复请于袁，拟谒见皇母及皇庶母。

袁笑而谢之。囗囗再三固请，袁不忍拂其意，命诸子导之入宫。

先觐于后拒而弗纳，继见诸嫔妃，跪拜高呼，执礼甚恭。最奇者，对于年未满二十之少妃，亦覥颜尊之为母。宫女及给役人等，睹是怪现状，咸吃吃笑不止。囗囗则置若罔闻，是诚亘古未有之奇谈也。时京师某华字报，曾以此项新闻登载。更加以按语，引安禄儿拜杨玉环为母故事为证，语带滑稽，颇受京都人士欢迎。囗囗怒甚语涉秽亵，挟其御干儿势力，嗾使警厅勒令该报封闭，并拘拿其经理编辑，施以严厉之惩罚云。

又闻囗囗由边省莅京时。曾挟一玉质无量佛献袁。佛为白羊脂玉琢成，高可三尺有奇，色泽莹润而腻，殆希世之物也。

相传是佛乃热河行宫宝物，系圣祖时滇南总督所进呈者。囗囗任边省将军，尝人行宫观览，见之，知为世界所罕有，以其如夫人佞佛故，思有以媚之。乃贿赂管理员，与之商，拟用京料另置一具。其形式与原状，不差累黍，潜易之。管理员既畏其势，又利其金，遂许可。又一说谓囗囗瞷无人在侧，亟行使其胠箧伎俩，窃之而归者。二说不知孰是。然要皆由不正当得来也。兹闻袁氏为帝，囗囗即将此物贡之，盖欲祝其寿如佛，以取吉祥之意。袁大喜。命嫔女供奉退休室中。初，于夫人自袁购多妾，逆料其爱情必不专注于己，因勘破尘缘，乃长斋礼佛。

另辟一室，凡诸佛像，无不具备。除食宿外，悉寂坐蒲团上，跏跌礼拜，习以为常。比闻囗囗贡袁以无量寿玉佛，欲移奉己室中。乃商之袁，袁不可。于夫人怒曰：“余与汝相随患难数十年，宁惜此区区一物乎？”袁曰：“凡事不能强割人之爱也。

“于夫人不得已，亦遂置之，袁之第六妃洪氏，迷信最深，平时好佛，亦与于后有同调。彼所挟持者，盖以求神为祈福之地，实则等诸叶公之好龙也。及见玉佛，竟攘之为已有。袁一再向之要索，洪妃大撒娇痴，坚弗与。袁以宠爱故，遂如其欲。有泄其事后于后者，于后忿然曰：“我索佛，彼吝之。洪索此，彼慨然无难色。抑何蔑视吾至是耶？是真不可忍也！”急率嫔女数辈，入洪妃宫，强取玉佛而去。洪妃猝不及防，无力阻止，泣诉于袁。袁曰：“渠即攫之，若宁不能夺之还耶？”洪妃得袁怂恿语，立召侍从若干人，蜂涌诣于后处。始则坐而索取，继即翻箱倒箧以搜之，果得玉佛，挈以归。袁之诸子不服，群向洪妃严词诘责，洪妃弗敢撄其锋，使人奔告袁。袁出而调解曰：“为区区微物，何致酿成绝大齮龁。若此，速以玉佛予我，吾不再给他人也。”言时以目向洪妃示意，洪妃悟其旨，欣然畀袁。于后乃无语去。越日，又为洪妃取置室中矣。于后忿极，迳入其室，取玉佛掷而毁之。宫女等掇拾破碎玉质，命良工改制零星饰物十数具，以为装饰品。闻每件价值约在百元或数十元以上，可谓宝贵矣。又御干儿此次来京，有不愿再为边省将军之意。其目的所在，欲乘间攫取某部总长一职，然未便向袁直接索取。语言间以微旨讽示之，谓：“方今世界，首宜以兵力詟栗宇内，然统率军队者，非素所亲信之人，不克倾心效忠于政府。今者帝父曾物色有相当之人乎？”袁以其语有影射，笑曰：“汝意吾已深悉。然吾为汝计，似不宜入政界为是。”

囗囗愕然请其说，袁曰：“当吾为民国总统时，吾之子侄辈，决不使其身入政界，以杜外间之物议。今者汝既负御乾儿名义，虽非同姓，然吾则以家人视汝。脱畀汝以重要位置，则蹈前清重用亲贵之覆辙，此大不可者。俟吾登极后，吾将别有用汝处。

俟彼时再发表也。”囗囗大失所望。因曰：“袁乃宽非甫经与帝父联宗乎？彼何以又得大典筹备处处长也。兹事吾滋不解。

“袁日：“此非要津，乃临时机关耳。吾朝正位，夕即取消。

他日，吾亦严诫乃宽，勿与闻政事。固不独对于汝而然也。”

囗囗诺诺退。亟电其妻，速行来京，以御干媳名义，入觐洪宪诸妃，殷勤献媚，无所不至。乘隙要诸妃与袁说项，仍以某部总长缺为请，袁果承诺。囗囗兴高采烈，谓巍巍高位，指日唾手可得。不料云贵独立，各省响应。袁氏帝位，固等昙花一现，而囗囗之某部总长希望，亦成泡影。闻囗囗如发狂病，大有咄咄书空之状。每与人言及此事，辄痛哭流涕不止云。





侍从女官之轶闻六则


安女士既充侍从女长事见第四编中，凡选择各女官之事，其全权悉由安操之。袁氏初意，拟以百二十人为额，嗣因不敷支配，又加增八十名。然应征入宫之侪辈，人类既不齐全，品流亦复杂。其中有曾为女学生者，有系良家妇女者。凡此尚属正当之人物，其最足骇人听闻者，则为京津某娼寮之落魄妓女，与夫某髦儿戏馆之蹩脚坤角，亦得滥竿充数，斯亦奇矣。

先是安女士招选女官时，设有规定之章程，厘分八条：一须身家清白及品谊纯正按此实表面上官样话，不过藉此为遮掩耳之计。二年龄在十四岁以上二十五岁以下。三略具姿色，而又体质健全，无其他暗疾。四未出室及未受聘之闺女。五或孀妇而未经生育。六无烟酒赌博诸嗜好。七三年后即开放出宫，其有愿留者听便。八三年期满后，由女官长奏请皇上，择尤予以优奖。女界闻此消息，皆争先恐后群来报名，以俟检验。安女士更改有极严酷之条例。凡欲应选者，于报名时，预缴银币十元。设不合格，此款不得退还。如合格受选，每人随时缴银一百元，谓之入宫费。即以是项所得而论，约在三万元左右。女官长月俸四百元，以外又有公费百元。各女官有一二三四等阶级，月俸由六十元至二百元。安女士悉按照八五成发给。其余一五成则入己之囊橐。各女官之衣服妆饰暨餐食诸费，皆由女官长经承之。所需若干，每届月杪，开具细账及领结，向庶务处支取，约计每人每月所需总数在四千元之谱。安女士浮报必在半倍以上，其侵蚀又为数人赀。闻女士任事未及一月，曾畀夫二万金，使之回籍置办财产云。

安女士管束各女官之规则，就表面观之，极端严肃。日则挨次分派在宫中行步，以备传呼伺应之用。夜间十二时后，安女士即督率各女官入室就寝，寝室系蟹行式筑就，东西相对衡宇相望，门首设有铁栅栏以障之。由安女士手订号次。如某某居第几号，某某居第几号，列牌注册。欲呼某某名字，可按图索骥，一望而知也。第一号室，逼近铁栅栏，为安女士所居。

自司筅钥。众入则锁，众出始启。他人不得阑人，其防范可谓极严矣。实则诸端弊窦，正不暇偻指焉。女宫中有金翠鸿者，津门侯家垦之流妓也，年刚花信，姿首动人。因受某当道公子之蹂躏，遂遁之京师。适值安女士招选女官，乃运动而得斯职。

自入宫承值，巧遇侍从武官某甲。某甲，与翠鸿固旧好也。每於无人处私语。一日，为安女士所见。召翠鸿而责之，且欲逐之去。翠鸿惧甚，愿以三个月俸金为寿，要之勿泄此事。安女士颔之，于是任其唯所欲为矣。每当就寝后，翠鸿必潜出与某甲潜续旧取，出入悉安女士开放。如是者率以为常。及久，娠矣。阴与某甲商，恐他日临蓐，事必发觉，设为宫中所知难免生命危险。某甲曰：“汝不妨径实告女官长。要之为汝设一妥善之策。”翠鸿踌躇曰：“彼脱拒而斥之，奈何？”某甲曰：“无虑。彼果拒汝，汝即以此数语答之曰：女官长既纵之于前，胡为不成之于后，吾将自行投首，愿领相当惩罚，恐女官长亦有连带之关系。如是，彼即为汝设法矣。”翠鸿如其言。安女士果为所动，且曰：“俟汝临分娩时，汝抱伪病，吾当予汝假出宫娩后，再人可也，”翠鸿心始稍慰。未几，翠鸿以剧劳故堕胎。安女士命其移榻别室休养，更为之延医调治。事极秘密，同侪无有知之者。

安女士私宅，住居前门外东茶食胡同薛家湾某号。自入宫充侍从女官长，其子女数人皆随父以居。盖女士固有夫也。夫张姓，景福名，亦前清官僚。光复后，遂赋闲曹。以稍有储蓄故，不虞贫窭，顾夫妇爱情颇挚，不耐久别。女士执役宫中，其夫尝赍函至，嘱其得暇，旋家一行，谓儿女辈思母甚切，实则欲其返一亲芳泽也。女士固亦伉俪情深，每届所夫有书来，彼即藉故出。间有竟夜不归者。顾女官长职务甚重，何能时去时来。于是思得一策，要求洪妃为景福谋宫中庶务司核帐员一席。洪妃与女士夙称沆瀣，竟如所请。由是，夫妇遂得常聚首矣。据个中人云：宫庭屋宇极多，女士偕其夫屡假人迹罕至之室为幽会地点。是虽为无根据之语，然亦未始无因也。嗟乎！

女官长既如此，则其他更可知矣。

当招选女官时，袁曾面谕安女士，凡应征妇女，须具有文字上普通智识，始可合格。其目不识丁者，不与焉。然设是鹄以求一时殊难当选，不得已，惟降格相从。闻女官二目人中，除三数之蹩脚女学生外，其程度极高者，不过略识之无而已。

袁于宫中开设高初两等女校，命各女官一律入校肄业。每日授课，分上午下午两次。每次时间，仅两句钟。例如甲班上课则乙班在宫中给役。乙班上课，则甲班亦如之。以安女士为校长。

凡诸教员，亦由彼酌量延聘。先是厘订课程及考察勤惰之规则，极端严厉。如肄业者进步迅速，或无过失，月考时择优加增俸资。否则，即记大过。至三大过，即取消其女官资格，立行斥逐。不料安女士对于若辈，以爱憎为进退。苟有与之感情稍厚，彼必置诸最优等之列。一经加薪，则受者或分润其所得，或馈赠以厚礼以报酬之。如其不然，则任意压抑。甚有因是而遭其屏弃者。教员等明知彼颠倒黑白，然仰女士之鼻息，弗敢与之争执，亦惟听之已耳。以故各女官多抱不平允之怨讟，而安女士亦置若罔闻。凡此犹其弊端之小焉者也。校址在宫中极偏僻之地，素为人迹所罕到。女宫中浮躁分子，每届退休时，悉假该处为集会之场所。高谈阔论，谑浪笑傲，靡所不至。甚有从事豪赌，呼廬喝雉，声达户外，一掷或百金数十金不等。赢者无论矣，负者除所有金钱告罄外，又称货以决最后之胜利。然孤注一掷，刹那间又不翼而飞矣。坐是之故，愈累愈深。有因负逋累累，而执债权者，日日追呼，相与诟谇，时有所闻，而安女士从不过问也。诸嫔妃与安女士沆瀣一气，复从而盖藏之。

畴敢举此种种怪现状，而白诸袁乎？事为于后所知，召安女士严词诘责。安女土始申赌禁，众仍阳奉阴违，潜以赌窟移置寝室中。归寝时，必打扑克及圈的温以消遣。安女士亦有时入局，真咄咄怪事也。

袁氏第十妃忆秦楼者，本妓女出身。皮簧戏曲，是其专长。

尤喜听谭鑫培、梅兰芳、刘鸿声等。当袁为民国总统时，忆秦楼每挟侍婢三五，乘摩托车至各戏馆观剧。迨册封为妃后，以体制尊严，遂深居简出。然其心实未尝一日忘此调也。偶与安女士谈及，辄引以为憾。安女士乘间献媚曰：“贵妃苟欲往梨园者，吾当执鞭从其后，盖妃与吾有同好也。”忆秦楼曰：“设为万岁爷所知，当立受谴责。”安女士笑曰：“妃子宁不能易装而出耶？”忆秦楼称其计之善。越日，同乐园敦请梅兰芳演黛玉葬花新剧，曾预登告白于各报章。安女士往告忆秦楼，约偕往。乃为之饰女官装束出宫，他人果不之知也。是日，园中观客甚众，拥挤几无隙地，致安女士与忆秦楼无处容足。园主知为女官长也按当时女官长有规定服制，故一望而知。，亟与他客商，并让一特别包厢，肃之入，始有坐地。未几，梅伶登场演剧，色艺双绝，唱做俱佳。座客无不喝彩。忆秦楼潜谓安女士曰：“兰芳伎俩与年俱增，较当日又有进步，吾将厚赏之。”乃出纸币数百元，令按目给梅伶。梅伶趋前叩谢，观客亦为之注目焉。先是忆秦楼偕安女士来也，众人不甚经意。

及见忆秦楼给予厚赏，视线咸集于其身。意区区一女官，未必有如是挥霍。因相与惊讶不止。座有某部员者，畴昔曾於万牲园中一睹忆秦楼娇面。友人告以乃袁之姬妾。是以某甲心志之。

顾其目光锐厉，一见即印人脑筋。今兹复窥其庐山真面目，始悟其改装易服，潜来观剧者，盖为掩人耳目计也。因遍告观客，谓彼为当今皇帝之宠妃。而园主及各艺员闻是消息，咸齐集长跽叩安，状至严肃。忆秦楼知为人觑破机关，未便久延，亟与众勉慰数语即去。更有好事者，遥尾其踪踵追之。明日，京师各报章悉登载此项新闻。里巷妇孺，啧喷以此事供谈助。袁阅报纸，深为诧异。顾尚不知变服微行者为谁报章所载第含混其词，谓为袁氏宠妃，至其姓氏，以探未得实，故从略。，亟召女官长严诘之因各报载明其宠妃与女官长偕行，是以知之。。安女士知不能讳，具以实告。袁怒，痛斥忆秦楼，并拟取消安女士现职，另易他人。嗣经诸妃力为缓颊，乃罢。袁即严申禁令。以后凡在宫中执役女官，无故不准自由外出。犯者，严惩不贷。众咸痛诋安女士不置。安女士谢过不遑，且忿而自挝云。

沈畹兰，女官之一分子也。年事约二十，姿首高出侪辈。

即与袁氏至美之妃较，亦不相上下，可谓女官中之翘楚。当入宫时，袁见其颜色可人，曾指定其为已侍从，以供驱使。沈进退应对，事事能称袁旨，袁甚乐之。相传沈为天津女子师范学校卒业生，乃当世大名著鼎鼎女高等顾问沈女士之女侄，彼应征入宫，盖沈女士为之介绍。为人极机警，有智谋，粗通翰墨，且长于钩稽术。袁使其司己之出纳焉。初，宫中未设置女官时，是项责任，本为洪妃经承。袁用途极广，每月竟达十余万及二三十万不等。凡管理此事者，侵蚀中饱，可得百分之一二。以故洪妃储蓄，为数不赀。兹为沈攫取是席，顿失一绝大利源，心滋不悦。然又弗敢显然反对。遂思设计中伤之。一日，财部赍送袁氏年金及公费至按袁此时，虽改元，尚未正式即位，所有年金仍照总统例支取。，袁命沈女官验收后，置之铁椟中。未几，沈女官室内之失窃钞票两万余元之巨案发生矣。其最足供人研究者，则为失窃后，而铁椟仍封固完好，决无丝毫形迹。且椟中存储之钞票，约十数万元，彼行窃者，又何以不悉数携之俱去。则此中疑团，诚有令人索解弗得。然论责之所在，当然唯沈女官是问。而沈女官当此际，目瞪口呆，如失知觉。拟以一死藉明已之心迹。袁于斯时，召集侍从武官，暨京师警察总监，严饬内外加意侦察，不过获盗缉赃之目的不止。

凡宫中给役人员，均在嫌疑之列。扰攘数日，迄无征兆。袁焦急万状，谓失款两万余元其事甚小，然后此之隐患，所关甚大，即令限三日内破获。日安时洪妃乘间进言曰：“陛下毋躁，兹事就妾之眼光观察，则蛛丝马迹约略可寻。惟细心人可以窥之于微也。”袁叩其说，洪妃曰：“无他，盖监守自盗耳。陛下苟不信吾言，盍使人于沈女官寝室一搜之。”袁曰：“吾固疑之然默察彼人之平昔举动，尚非敢于为此者。兹闻汝言，不为无见。今若此，汝即率众往彼室检查可乎？”洪妃曰：“妾弗为也。夫所谓监守自盗之语，本出自妾口，妾奉命往搜，设有所得，安知彼不疑妾故遗赃物以贻害己乎？乞陛下另易他人去。”袁聆其言颇有至理，乃使侍从武官率卫士数人执行，果于其箱箧内抄出钞票三千元。而封纸上赫然有财政部戳记。立呈诸袁前。洪妃冰语曰：“妾言何如？”袁见事有佐证，大怒，喝令执沈女官至。少时侍从返报，谓彼已自缢矣。袁以其畏法自尽，令殓而舁往郊外埋葬，且嘉奖洪妃有料事之先见。且曰：“是项重任，毕竟不能予外人也。”乃仍以是职畀之。洪妃由是又大权独揽矣。厥后，洪妃为细故，忽鞭挞一嫔女，更逐之出。嫔女濒行，泣而告人，谓前日失窃钞票之案，实洪妃为之，欲藉以杀沈女官而报复夙怨也。当沈女官接替管理袁之出纳时，洪妃即仿照室门及铁椟上之匙钼形式，另行配置各一具，适袁有大宗款项至，彼俟沈女官妇寝按沈女官寝处，不在治事室中。，潜入治事室，出钥发扃，窃钞票若干，复键其椟而去。翌晨，瞷沈入治事室，使嫔女携三千纸币塞其箱箧中。

以为他日诬陷沈之地步。盖沈之箱箧，为洪妃所赠，其筅钥亦有两具也。以故洪妃竟得遂其杀人之计。沈之自缢，非惧祸生不测，实恨其无故遭兹冤抑耳。今者嫔女怨洪妃待已不情，遂将个中真相，矢口直陈。而黑幕因之揭开矣。吾尝谓幸而袁氏帝制未成，设果如愿以偿，则将来宫闱隐患，实不在清室之下，或有较彼而尤甚者。何则？观于袁氏在日，如洪妃忆秦楼诸人，其欺诈朦蔽已如此，更何论其身后乎？





琐事拾闻


袁氏筹备帝制也，申令中曾有凡旧侣耆硕故友均勿称臣一则。旋又以徐世昌、赵尔巽、李经羲、张謇、四人为嵩山四友，盖为笼络人心之计。其实徐赵等并无一字答覆也。袁又使其后及其嫔妃，柬四友之眷属，入宫饮宴，藉以联络感情。是时张謇住居南通，李经羲虽在京师，其夫人则侨居上海，相随者，惟三五姬妾而已，因固辞之。惟徐东海及赵尔巽之内眷，则寄居宣南。迫于袁之再三敦请，不得已遂如约而往。徐与袁本为总角之交，两家眷属常相过从。是日，徐夫人谒见于后暨诸妃，以势位所在，不得不行大礼。黄妃急止之曰：“东海先生与今上始终为友，非臣也。今上早有明谕，夫人胡必仍拘执是项仪节？”徐夫人冰语曰：“今上但言东海为四友之一，未尝言及老妇与后妃为友，兹事，老妇焉敢越分，而自取咎戾哉？”适袁氏自外人，徐夫人亟行跪拜礼，袁挽之，劝其勿作是态。徐夫人亦仍以对于后及诸妃之语答之。袁知其语有芒刺，虽再四逊谢，然面部则隐含忸怩色。

上海镇守使郑汝成，为刺客击毙，袁曾赐以死后封侯之荣典，并赏给田亩若干顷，及葬费四万元，以恤其子。又敕将尸棺葬天津小站。凡兹各节已详载报章。闻郑之夫人盘柩到津，营葬后，曾入宫见袁，哭诉其夫惨死之痛苦。袁亟出慰藉之语曰：“汝夫在日，颇效忠于予，事予如父，予亦以子视之。今为国捐躯，予当待汝如吾媳，抚汝子如吾孙。汝苟不信，今日，汝即呼吾为寄养之夫翁可乎？”郑夫人欣然允诺。果于宫中焚香燃烛，向袁及其后行子妇礼甚恭。袁设盛馔以饷之，更赐饰物无算。京津报章多记载此事，并有种种之推测与索隐，亦一趣闻也。

袁欲帝制自为，一切手续，皆躬亲其事。然以剧劳过度，致患委顿之症。延医治，谓其阳耗阴虚，非药力所能奏效。惟每日食龟肉一盎，百日后，即能恢复原状。袁从其说。然又恐为人讥笑，于是不使疱人烹治，以是责嘱之诸妃。每晚袁临幸某妃宫中，将寝时，妃必亲奉龟肉以进。京师某外报探悉其事，曾著一滑稽的评论，标题曰：龟皇帝。袁见之，亦无如何也。

清代末叶，宫中雀戏，动辄掷累千累万之钜资，以决胜负。

识者早决其为亡国之征。不料袁皇帝开国之始，宫闱赌风甚炽，且较前清时大至数倍者。闻袁平时性极挥霍，视财帛如粪土。

凡与人交际，专恃金钱势力为要结人心之利器。即对于妻妾子女辈，凡有所需，决无丝毫吝啬，即慨然如其欲，以故其眷属无不囊橐富有。顾饱食终日，无所事事，辄以赌博为消遣之一助。至帝制发生后而尤剧。袁亦不之禁也。相传其集赌办法，挨序轮流为东道，各以其所居之地作赌窟。总计袁之诸妃十余人，每月依次摊派两次，所有赌具，无一不备。闻洪妃有麻雀牌全副，竟体系羊脂玉制成。大小厚薄，不差累黍。而镌刻极工，乃京师著名美术家宋小坡手笔。是具价值约在五千元以上，可谓穷极奢侈矣。每届聚赌时，或叉麻雀，或打扑克及圈的温，喧嚣庞杂，迄无已时。而其胜负之钜，则尤骇人听闻。某日，为妃生辰，众咸醵资治筵，为之祝寿。席终人局，叉五万元一底之麻雀。闻是日洪妃竟负至两底以上。因所负过钜，坚请增加圈数，为恢复计。诸妃不可，正相持间，袁适至。盖届退休时间也。见洪妃悻悻状，诘其故，笑谓洪妃曰：“卿今日赌运不佳，吾为卿重整旗鼓，以决最后之胜利。”于是强要诸妃与己博，众不敢忤其旨，勉从之。甫交绥，袁又大负，面红颈赤，喃喃骂不已。盖袁性殊卞急，于赌博一道，向来品谊不纯。苟不顺利，辄作此态，实非爱惜金钱也。移时，袁负如故，乃掷具而去，仍命洪妃人局。是役也，洪妃共负十余万元，坚不承认，要袁赔偿其损失，袁笑而予之。





第六编　帝制取消后之官闱艳史


新华宫中之娇异


天忏生曰：“自古以来，凡一代崛兴，其初必有种种祯祥奇异之征。占新王之符瑞，及其将亡也，亦必发现种种之妖异。

以为之征兆。粤稽史册，书不胜书。吾初谓为实有根据之谈，洎乎观于袁氏称帝，其兴其亡，不过数十日中之事耳。此数十日间，或则祯祥迭现，或则妖异频仍，几不知何以如响斯应若此。迨征诸势理，采诸传闻，始悉所谓祯祥妖异两端，非出自假托其词，即出自附会其说，实则毫无影响也。凡此虽英武明哲雄才大略之君主，亦所不免。盖一则惑于迷信，一则明知其事涉诞妄，不得不假此为鼓动人心之具。嗟乎！吾观于袁氏为帝一事，而益信焉。今欲叙取消帝制后新华宫中之妖异，不得不追述其往昔祯祥之点，俾阅者诸君，两两参观而比较之，则是非真伪当不攻自破矣。先是筹安会以改变国体请愿时，袁尚游移两可，因将此项呈文留中，与其心腹，详加讨论，是否允许。然尔时赞成而怂恿之者，实占大多数。袁虽意为之动，然尚不敢遽尔表决也。一夕，袁将就寝，忽闻人声喧杂，大疑。

正拟派人往查，瞥见一侍从匆匆自外人，骇汗告袁曰：“蛇！蛇！！蛇！！！”袁唶曰：“蛇，为府中常见之物，胡为仓皇若是？”侍从喘息续言曰：“是乃赤蛇。盘旋居仁堂梁上，缠绕数匝，状至骇人。侍从等逐之弗去，且昂首向人作吞噬状，众莫敢撄其锋，特报告老爷子，是否听其自去。抑系扑而杀之。

“袁尚未及答，时袁氏第四妾柳三儿，及第十妾忆秦楼在侧，急儳言曰：“妾等闻蛇交冬令，从不轻易出洞，且其体大而色赤，必非凡品。意者其有吉祥之兆乎？老爷子曷不往视之，妾等将偕行也。”袁曰：“诺。”于是挟柳三儿忆秦楼至居仁堂，果见有赤蛇在焉。竟体作深红色，隐约间，似有鳞甲齿齿然，吐怪舌如电，毫不惧人。睹袁至，不稍动，第昂其首下视，又向袁作点头状。已而蜿蜒循梁行，及屋之西隅钻墙穴入，倏忽不见。咸啧啧称异。袁欲使人觅之，忆秦楼急肘之，要袁入已室，告袁曰：“是非蛇也，乃赤须龙耳。岂殆应老爷子将登大宝之兆耶？”袁闻是语，忽有所触。近征今兹杨度等之请愿书，远证当日某仆帐中之所见某仆因毁袁古怨，求计于洪妃，洪妃教以因见帐中有赤蛇绕袁周身，致警而堕碗于地之计。兹事已详载第一编第七节中。，不觉顿萌野心。明日，遂允筹备帝制矣。事后，闻此赤蛇之由来，系克定与诸妃所定之计。命丐者于旷野捕一巨蛇至，置蛇身于染料中，故周身皆赤。复使丐缘梯登居仁堂梁间，纵蛇绕梁。丐更凿墙成隙，潜伏屋角之暗陬，俟蛇出，复捕之。丐即匿於屋上，故袁不之见也。然自掉此玄虚后，果足坚袁氏帝制自为之决心焉，不可谓其计之不巧也。

一日，三海林木森丛之地，忽发现蝗蝻千百头，往来飞绕，府中执役人等咸诧为怪异。盖以夏秋之交，此物滋生，为恒有之事。此际己近严冬，且北方天气极端寒冽，安得有蝗虫出现也。因白诸袁，袁亦谓为希罕。命人捕一头至，视之果蝗也。

使人出府至他处调查，则无之。时诸妃进言献媚曰：“蝗者，皇也。是应老爷子为皇帝之符瑞，天垂异征以示老爷子。设不取而代有天下，是违天也。违天不祥。”袁惑其说，于是关于帝制问题遂积极进行矣。

以上所述两则，系对于祯祥上言之也。至于妖异，则新华宫中之所见所闻，诚不可偻指。吾更胪举数事如下。当袁氏取消帝制后，懊丧万状，以致神思不宁。一日，凌晨即起，顿觉精神困惫，因欹卧治事室中之睡翁椅上假寐。甫交睫，即见一形似宫监者入，宣读圣旨。谓：太后皇帝召其入宫开御前会议。

袁迷惘间，即随之行。及入，果见西后德宗隆裕后高坐宝座上。

隆裕后睹袁至，遽厉声戟指叱袁曰：“汝欺压孤儿寡妇，攫取政权。数年以来，作威作福，尚自贪心不足，而欲夺孤儿之位以代乎？今日何以见太后及先帝耶？今两宫在此，若尚有何说？”袁未及答，即见慈禧怒而斥之曰：“吾当日以汝为忠臣，不图狼子野心，断送吾爱新觉罗氏之大好河山。此罪已应在不赦之例。矧汝尚更欲帝制自为乎？若谓共和政体不适用于现今世界，非改设君主，不足以救国家危亡，汝何不仍以政权归还清室，斯为正当办法。汝顾妄思登大宝耶？今日之事，吾不能宥尔也。”语至此，即呼武士数人至。褫袁衣，笞臀无算。已而命戮之。武士执袁下，觉刀锋闪铄，头已堕地。呼痛而醒，乃一噩梦也。而臀边头际隐隐微痛。由是袁遂患心悸之症。说者谓其致死之由，即基于是，亦非无因也。

又闻袁每届寝时，必有梦魔缠体，然所阅梦境，如过眼烟云，旋起旋灭。其最奇者，则为众冤鬼群来索命之一事。不独彼身受者心胆迸裂，即吾侪言之，亦觉不寒而栗矣。一夕，袁独自在办公室中披阅各省迫令已退位时袁虽取消帝制，仍思把持总统之位。南方民党，及有智识之人民，一致谓其已失总统资格，相与迫令其退位，静候国民之裁判。之文电，忽觉冷飚扑面，竟体肌起如栗。时电灯亦黯然无光。刹那间，瞥睹一人闪入，方欲叱问为谁，其人即趋前与之握手。曰：“君不识余乎？”袁亟凝睇视之，则来者非他，乃前农林总长宋教仁也。袁曰：“逐初，来此胡为？”宋笑曰：“无他，特来邀公偕至九泉，了结此一重公案也。”袁犹作倔强之语曰：“遯初，误矣。汝为武士英暗杀，万不能凭臆度之词，疑吾为主使者。

兹事，何为牵涉我也。”宋曰：“事有佐证，吾乌能以莫须有之冤，误入入罪。”言已，转目外顾，霎时间，即见有数人偕入，则为赵秉钧、应桂馨、武士英等。环立袁前，顾袁唶曰：“死者处明，生者处暗。畴昔公尚得以口舌争强，掩盖已之罪戾。今若此，汝术穷矣，盍随吾侪行。”袁不可。众忽变易面目，狰狞状态，令人可怖。既而向袁直扑，袁失声大呼。侍众闻警入，见袁犹隐儿而卧，口中喃作呓语，似与人辩论也者。

侍从弗敢呼之，第环立以伺。俟袁醒，乃去。又袁尝信宿十五妾翠嫒室中，每夜，必见众冤鬼如某术士、某仆、及徐宝山、林述庆、陈其美等。，悉环绕已前，大呼索命。袁挥之不去。

翠嫒固胆小如鼷者，招集仆妇婢女入室，几无隙地。而袁仍自谓冤鬼，有加无已，意此室有邪魔作祟。明日，另易他姬处，亦然。凡十数易，众鬼滋扰仍如故。不得已，乃下榻办公室中，使侍从多人伴已，鬼始稍稍杀其凶焰，辄於窗外啁啾格磔作语，且有泥滓掷入。然第袁有所闻见，而他人不之觉也。按此，近今科学昌明，本无所谓鬼怪妖异之说。兹袁氏于取消帝制后，怪状环生，是何以故？殆亦内疚神明，而幻由心造欤，信然。

宫中地址寥廓，而屋宇甚多。每当夜阑人静日才，凡值宿侍从，辄闻附近空屋中，靴声铿然，大疑。阴嗾同伙者往觇之。

至则见门闼封固完好，且加以牡论，就窗隙窥瞷，而其中黑黯无灯火。第闻有长叹之声，已而足音寂然矣。甫就寝，他室又如之。更有哭声夹杂。复出而搜其异，即见一巨人，高与檐齐，身着古时衣冠，冉冉西向行。众自后踵追之，巨人似怒，掉首直趋众，众大骇，返身狂奔入室，取枪出见，巨人犹当途而立，燃枪击之，巨人忽杳无踪迹。众大详。他人闻声而起，询以何事，众具告之。由是一夕数惊。袁亦无术以禁止也。又宫中曾蓄犬数十头，至此亦呈种种之怪异。昼则人立而啼，夜则汪汪作哭声，甚惨厉，与人无异。鞭之，仍如故，且有较前而尤剧者。袁闻而怒其不祥，使人悉数逐之。又北海中有巨鼋二，大如栲篷，其重量约各有百余觔，相传为前明放生之物。当春夏时，鼋尝浮于水面，张巨口似盆，以索食。人戏以牛羊肉及馒首啖之。至冬令，则沈匿水底不出，实畏寒也。此际鼋忽死其一仰卧于水上，侍从以纲纲之，宰割烹食。夜分，死五人。其未死者，悉呻吟痛楚，几不自胜。延医投以药饵，吐泻始瘳，盖中毒也。说者谓鼋与袁同音，殆应袁死之征也。又闻府中厨役，曾蓄鸡甚夥，以供佐餐之用。一日早起，见群鸡咸飞集屋上，挽颈哀啼，趋之不下。凡此诸端怪异，不胜枚举。兹特述其崖略，以备谶纬家研究之好材料焉，故志之。





诸妃诅咒蔡将军之轶闻


袁之取消帝制也，实由各省之独立。而各省独立，实因云南首先发难。于是一致响应，致袁氏唾手可得之帝位，一旦竟成泡影。追本穷源，袁与蔡松坡将军，实有不共载天之仇。每与人言，辄大骂蔡锷不止。寝食时，忽拍案大呼曰：“蔡某误我。”如是者，率以为常。大有咄咄书空之状。洪妃曰：“陛下第骂彼胡为者？”袁曰：“彼推翻吾之帝制，余恨彼刺骨，欲寸磔其身，其奈余弗能获彼，今惟有籍一骂以泄其忿。”洪妃曰：“妾为陛下计，与其骂彼，不如咒彼速死之为愈。”袁笑曰：“是真妇人女子迷信之语，吾不之信也。”洪妃退与诸妃磋商，拟实行其诅咒之法。出重资延在京之有道行喇嘛数人，入宫，于净室内设神坛一座，上供西方活佛尊像。更觅蔡将军之肖影，命高等美术家捏泥像摩肖蔡之形似，另以一纸书其姓名籍贯年岁官职，置之浊污水瓶内。喇嘛等右手仗剑，左手捏中指如戟，禹步书符，两目注视水瓶，喃喃诵咒。谓每至七日，必摄取蔡一魄入其中。及四十九日，则七魄即悉数脱离蔡之躯壳，而蔡即死矣。诸妃信以为实，逐日虔诫斋戒，跪拜于神坛下，唪《观音经》《往生神咒》以诅蔡。喇嘛曰：“《观音经》可救人苦难，《往生咒》可解脱灾厄，与祈人速死之宗旨大相反背，诵之匪惟不能发生效力，且足破坏吾侪道行。”于是出经一卷授诸妃曰：“苟熟读此，术无余矣。”诸妃翻阅之，字迹宛似蝌蚪形，竟一丁不识。喇嘛则一一教之读。凡数十遍，略识百分之一二。惟忆秦楼性质聪颖，较诸妃记忆力强甚，喇嘛乃潜心授之，忆秦楼则奉为太上宝筏，悉心研究。有时弗能辨认，遂就喇嘛请业。及久，相与渐稔，而耳鬓撕摩在所难免。

是中之重重黑幕，殊非局外人所能下一断语矣。先是喇嘛与诸妃言，如泥像浸入水瓶中，即立涣散，则蔡之生命弗能断送。

设经一昼夜不溃烂者，将有非常之应验。届时众共往视，果如所言。咸大喜。喇嘛又述，凡摄一魄至，则水清。二魄至，则像色愈鲜明。三魄至，口眼耳鼻能活动。及七魄齐集，泥像在水瓶内可自由转动，且视人而笑，第不能言耳。比四十九日期满，即碎其瓶，挈像出，挥剑斫之。像断，则生人虽在万里外，亦于同时殒命。诸妃每届七日，必来观像，果与喇嘛言无毫发异。迨最后之日，喇嘛以剑砍像，划分两段，而鲜血四溅，腥臭逼人。诸妃咸为之掩鼻。喇嘛合掌曰：“仇人已身首异处矣。

“诸妃罗拜地上，宣佛号数遍。已而，以此事白诸袁，袁笑而不信。诸妃言之确凿，袁意亦为之惑。忽报云南有警电至，袁命人译而阅之，则赫然蔡将军最后迫令袁退位之警告也。袁顾诸妃唶曰：“尔曹谓蔡锷已死乎？彼又有电来也。”诸妾至此，始知受绐。急召喇嘛诘责之，则已杳如黄鹤矣。

又一说，诅咒蔡将军之事，固为诸妃所动议，实则袁亦与闻其谋。然所咒者，且不止一人。如唐继尧、陆武鸣、岑西林、孙黄陈、李林相诸君，亦在其列焉。相传袁自蔡松坡等推翻帝制后，抑郁至不可名状。拟密派心腹侦探。分道南下，施蔡唐等以暗杀手段。既以诸多未便处，事遂中止。时黄妃乘间献计，谓外蒙喇嘛大弟子某，善摄魂术，能使入神智昏懵，失其常度，数日后即断送其生命。彼今浪游至京师，为人施此幻术，无不立验，盍招之来一试之。袁惑其语，乃宣召大弟子某入宫，密谋所以处置诸人。大弟子某曰：“可。”袁大喜，叩其操何法。

大弟子曰：“先取关外麂皮，韖而缝成人形。凡手足耳目眼鼻，悉括以机捩，乃以醍醐灌其顶，以菩提实其腹，设神坛三座，置皮人于其上，朝夕虔诚拜祷。至七七四十九日，皮人即能行动，宛如生人。然后施以符篆，遣以咒语，即能摄取人之生魂。

虽万里外，亦可立致。生魂既摄至，纳之净瓶中，封固严密。

再诵经七日，被摄者即相继而死。其法出自西方活佛之秘传，行之无有不验者。”袁从之。于是设坛于密室中，牲牢樽俎，金台银榭，备极华丽。大弟子率喇嘛百八人，着袈裟，跏跌蒲团上，戟指唪经，铙鼓声如怒潮，梵吹音震屋瓦。袁挈诸子，对神座行礼，日必三次。及四十九日，皮人果能活动，径趋大弟子前，大弟子举剑击其首，声逢逢如鼓。已而喃喃诵咒，移时，皮人似微颔其首，纷纷诣室外。袁睹之，甚悉，诧为怪事。

命侍从踵追之，倏忽不见。袁询大弟子曰：“皮人安往？”大弟子合十膜拜曰：“已摄取彼党之生魂去矣。”问何时返，大弟子曰：“少时行来也。”袁曰：“胡如是之速？”大弟子曰：“彼仗佛祖法力驱使，往还瞬息万里耳。”袁危坐而觇其异，约炊许，遽闻风声鸣呜然。大弟子曰：“至矣。”语未已，即见皮人自空而降，如鸟堕地，齐集大弟子前。大弟子仗剑叱曰：“所事已藏乎？”皮人若点首示意。大弟子乃于衣际出玻瓶十余具，其小如胆，置手中念咒，则见皮人顶际嘘嘘有气出，凝结成淡烟，氤氲馥郁，环绕坛。下大弟子亟置小瓶于案上，拔其塞，以剑指之，淡烟即入瓶中，飕飕然如口吸气，霎时而尽，而皮人亦倾倒不稍动。大弟子笑谓袁曰：“蔡唐诸人之灵魂已尽人此中矣。”言已，取小瓶塞其口，供神坛前，谓袁曰：“七日后，若辈生命一律断送也。”袁再三慰藉而去。亟发电致云贵桂粤之邻省将军党于已者，嘱其探访蔡唐诸人，如生病或死者，即行报告。其党接是项电文，莫知其命意所在，咸诧为异闻。适蔡松坡因剧劳顿患喉疾，其党亟密电袁。袁以为皮人之术验也，喜而告诸妃及子女。而大弟子闻是消息，亦施施然自鸣得意。袁厚赍金钱什物无算。无何，七日期届，其党于袁者，卒未有续音至。拍电询之，返报云：独立省之中坚分子，俱无恙，即蔡某喉疾，今已就痊矣。袁始悉大弟子之术，毫无效果。欲严惩以左道惑众之罪，继思咎由自取，于彼乎何尤。

立斥大弟子去，并捣毁其神坛云。





袁太子劝止取消帝制书


袁氏发表取消帝制之申令，乃在民国五年三月二十二日，距离四年十二月接受帝位，仅八十三日耳，世称八十三日屋里皇帝是也。闻是项申令，已于十日前，即行拟就。其迟迟不肯宣布者，盖为其诸妃及太子公主等所阻止也。当时克定曾上一书，呈袁曰：“略谓由筹安会发生，以迄于今，已历七阅月。

此七阅月中，呕几许心血，绞几许脑力，牺牲几许生命，耗费几许金钱，千回百折，始达到实行帝制之目的。兹以西南数省称兵，即行取消帝制，适足长反对者要挟之心。且陛下不为帝制，必仍为总统，则今日西南各省，既不慊于陛下为帝，而以独立要挟取消帝制者，安知他日若辈不因不慊于父为总统，而又以独立要挟，取消总统乎？窃恐其得步进步，或无已时也。

今为陛下计，不如仍积极进行之为愈。且西南各省，虽先后反抗，而北方军民，则固相安无事。陛下苟于此际正位，即使西南革党兴兵北犯，然地隔万里，纵旷日持久，未必能直捣幽燕。

况军力之强弱各殊，主客之劳逸迥别，胜负之结果，尚在不可知之数乎。就令若辈不肯归化，亦不过以长江或黄河南北为鸿沟已耳。则陛下纵不能统一万方，亦胡不可偏安半壁哉？较今兹自行取消帝制，孰得孰失，何去何从，愿陛下熟思之。”袁阅毕，泣曰：“此言且有至理。然时势如此，予能逆世界潮流乎？”乃召克定至，告之故。克定曰：“陛下曷不暂缓发表，以俟时机耶。然川湘方面，我军苟得最后之胜利，亦殊难料。

如其稍得尺寸，则帝制问题，仍可赓续进行。否则再取消之，亦未为晚。”袁从其议。未几，广东浙江相继独立按粤浙两省，乃三月十八日独立。。袁得耗，顿足曰：“孺子几误大事，其言直不可听也。”遂于二十二日宣布此项申令。克定懊丧万状，谓人曰：“吾父畏葸，不禁一嚇。设吾当此际，宁到死不肯取消耳。”袁责其过持倔强态度，克定弗与辩。时民党谓袁已丧失民国元首资格，一致迫令其退位。克定乃谓袁曰：“儿早知有今日，果不出儿所料也。”袁亦悔恨欲绝。

一片娇喉啼泣声相传袁发表此命令，曾三交印铸局，而三次收回。诡言篇中措词，未尽妥善，将重行酌量修改。实不忍以已成熟之子孙万万世基业，恝然弃置也。闻其至末次发交该局时，袁即召集于后及各嫔妃暨其子女至已前，指所拟之申令，对众言曰：“余到手之帝位，不料今竟成泡影。固余之德薄能鲜，弗能享受是九五之尊。亦尔曹福命不济，仅为数十日名义上帝王眷属。

为尔曹计，亦殊不值。然余自今而后，帝制尊荣虽然取消，而总统资格依然存在。吾将阳假保全共和之名，阴仍行其帝制之实，静待时机，徐图恢复。万一天命攸归，人心不死，终必有帝制复活之一日……”语至此，忽发长叹曰：“余老矣！即使此目的可达，安知不在十稔二十稔以后。所虑者，天不假我以年，则亦徒有空言。究无补于实事耳。”语已，泣数行下。众见其状态颓丧，语言凄楚，无不为之恻然。时于夫人回思往事，深恨袁昔日不听已言，致酿成今兹结果。于忿懑之余，不觉顿生怜惜。而一副急泪，不知从何处得来，于是掩面痛哭。袁亦哭，其诸妃及子女清泪滔滔，竟夺眶而出，遂嚎声声大纵矣。

侍从等不知为何事，佥疑袁因愤以致气厥按袁有此疾然又不敢入视。未几，见袁出，别无他恙。询其所亲，始得其情。京师滑稽家，谓帝制寿数仅降世八十三日即死。今一纸取消文告，不啻一道催命符。袁氏与眷属同声一哭，盖与帝制为末次之握别也。是语虽近于谑，亦颇有至理云。





周妈大闹新华宫


当各省请愿袁氏称帝也，凡政绅军商各界，无不有伪造民意之代表，上书劝进。而耆硕遗老，则尚付阙如。袁欲求一声望素著者，领衔进表，庶足以折服人心，而执众口。物色殆遍，惟湖南老名士王湘绮可以当之无愧。因密电该省将军汤芗铭，先与王关说。谓他无所求，惟藉重三字大名而已。王可其议。

惟索代价三十万元始可以己名首列，否则不能从命。盖王自垂老以来，酷爱孔方兄，矧兹事有关变更国体，不得不藉此自昂价值以要挟也。汤以其所索过钜，未敢自主，电袁请示办法。

袁笑曰：“一字十万元，此老声价不可谓不高矣。然治大事者，不惜小费。吾何靳是区区阿堵物乎？”立电汤如数照给，并令其先行筹垫。俟于下屈应解公款项下扣除。然湘省夙称贫瘠，加以军事旁午，需粮需饷，时虞经济支绌，向何处筹此大宗巨款。顾罗掘俱穷，始凑措十余万元。乃与王磋商，拟先交半数，余俟袁氏登极后，一并交清。且署券为佐证，王允之。至此际取消帝制，王恐是款将归为乌有，亟向汤催索。汤谓帝制告成，当然遵券履行。今大事已去，恐不能发生效力。盖前日之三十万元，汤呈报袁氏时，未道及止给半数。诡言当日付清。此际以是说拒王，意将吞昧余款饱己之囊橐也。王怒其狡黠，亲诣军署，坐索。汤置之不理，且曰：“公苟谓我图赖者，盍向公庭提起诉讼也。”王智力俱穷，遂思得一策。不如使人至京，直接与袁交涉。及遣其挚爱之仆妇周妈，即日束装北上，诣公府求见袁，云有要事面陈。袁度其必衔王之专命而来者，亟召人。叩以何事，周妈出一函授袁。袁启而视之，眙愕曰：“是款据汤将军报告，尔时已如数交讫，胡至今未偿耶？岂汤将军绐我，抑亦若主人又与我恶作剧乎？”周妈曰：“设使偿也，吾家老王按湘绮称周妈曰：老周。周妈称湘绮曰：吾家老王。

已成习惯，一时遽难改易口吻。纵极诙谐，乌忍使老妇仆仆数千里，不辞跋涉哉。若曰吾家老王欲藉故而多所需索，则何不并此已交之半数，而亦称方未受乎？”袁聆其语有芒刺，知必为王所教授。急易语曰：“吾将电汤将军而询之。子姑下榻此间，俟汤复音至，再为核夺。如其未予全金，吾当照给。”

藉曰“已交，然余与汝主人非一日之雅，即再致馈若干，亦所不恤也。”周妈颔之。袁命侍从送周妈至洪妃处，谆嘱以优礼相待。袁正拟发电至湘，适得汤之急讯。谓已于某日脱离中央关系，与西南诸省取同一态度。袁懊丧万状，遂将兹事搁置。

越日，周妈叩袁，曰：“湘将军有无覆音至。”袁曰：“渠已独立矣。吾即询之，渠亦不我答也。”周妈曰：“吾家老王之事，当如何裁处？”袁不悦曰：“无论此款是否交齐，即使未也，然吾事今已完全失败，汝主人胡必斤斤较量哉？”周妈反唇相讥曰：“吾家老王，当日列名劝进，但冀敦促帝制之猛进，不谋担保帝制之必成。明公今忽作此语，然则帝制不成，明公将捎给其已经承认之金钱。设或竟登大宝，试问明公对于我家老王，抑有特别之权利否乎？况畴昔请愿书，非出于我家老王之干求，乃出于明公所授意，岂其他代表团所可同日语者。今者汤将军已独立矣。明公将利用是时机，举前事抹煞殆尽。然吾谓欲知汤将军，关于此款是否欺蒙明公，即以此次敢于脱离中央关系为断。彼受公恩，匪伊朝夕，尚一朝反汗，更何论昧金之区区一事乎？此是非真伪，稍有智识者，亦能辨之。矧明公也耶？且今者湘省独立，故乡烽火，在在关心。我家老王年越八旬，平昔跬步不离老妇左右。今兹睽隔，彼已索然寡欢，更益以风声鹤唳，渠必惊骇欲绝，老妇甚难置怀。行不日返里，乞明公速以十五万元畀我。俾挟资归遗老人，以博其一粲也。

“袁踌躇良久曰：“子眷眷主人，即欲首途，吾未便强留。第所索之款，是时尚无以报命。俟他日容再汇寄。”周妈曰：“老妇奔驰长途，盖为取款而来，今无所得而去，何以对吾家老王乎？兹事祈明公有以宥我。”袁再三不可，周妈固请之。袁弗耐噪聒，愠曰：“吾不予汝主人以金者，妆将奈何？”周妈曰：“不予金，老妇宁死于此。必不去。”袁曰：“汝不去，吾讵不能逐之乎？”周妈曰：“逐我，我弗惧。”袁曰：“然则吾将杀汝，汝惧乎？”周妈闻是语，无可再忍。即发展其平日与湘绮之泼辣手段，厉声曰：“汝欲杀我乎？请即杀。第汝之欲杀我者，因我为主人索金之故。主人何以命吾来此索金，因汝要求其于劝进表中首先列名之故。汝今帝制失败，不给我主人之金，而犹欲杀我，以泄忿耶。汝未为皇帝，即擅自作如是之威福。设膺大宝，汝不将逞其一怒，而灭吾全族乎？汝既具此杀人好身手，胡不往西南起义各省，而杀与汝称兵反抗诸人乎？兹欲得吾垂死之老妇而甘心，抑何欺软怕硬若是也。”

周妈语至此，于是纵声大哭。且哭且述，谓湘绮绐已入京，将使己一副老皮囊葬身异地，何太无心肝耳。聆其所语，悉皆持蛮口吻。然间有数语，颇当于理。袁竟无以置辩。不得已，乃使诸妃为鲁仲连。而周妈则坚执前言，不达其最初目的不止。

诸妃漫应之，谓稍待数日，当如子愿。周妈信以为实，即转悲而喜，仍居洪妃室。自昕至暮，最喜与人作娓娓深谈，精神矍铄，决无倦态。又善谈乡曲遗闻轶事，虽系无稽之词，然亦颇有风趣。顾事事皆易与，惟至为主人索金时，辄严厉其词色，毫无商量余地。袁知其不可以理喻，竞如数给十五万元，更畀以川资遣之去。

又一说，周妈入京向袁索金曾住居宫中十余日。彼事事不循礼节，与诸妃共语时，或箕踞上坐，或击案呼好。至与诸妃称谓，则尤奇特。有时呼之曰嫂嫂，有时呼之曰姐姐。种种语无伦次，不可枚举。质言之盖一纯粹的无智识之村妪也。然其语带滑稽，鄙而不俗，实因随待湘绮多年，耳濡目染，习与俱化，毕竟有三分名士意味焉。一日，与诸妃痛饮且醉，遂大煞风景，喃喃骂人。谓袁之族祖甲三在日，与湘绮老人为忘形交。

老人至甲三家饮宴，亲见袁嘻憨跳掷，活泼泼地。湘绮老人抚袁而笑曰：“此子，他日必大贵。不图今竟欲为皇帝也。更举袁氏乳名以实之，诸妃知其醉后语，不之辩，第笑而应之。





为呼陛下餐白刃


袁当改元洪宪之日起，即谕大礼官严饬宫中，自今而后，一律改易称谓，或呼之曰万岁爷，或曰陛下，或曰今上。如有再以总统元首，及老爷子名词播诸口者，即行严予重谴。于是侍从及执役人等，咸凛凛有戒心。初则遽易口吻，颇觉维艰。

嗣众人思得一策，于无事时，辄以万岁爷陛下今上七字，念念不绝于口，宛似放瑜咖燄口之大和尚，默念心经一卷也。迨练习既久，果充口而出，决无牵强停顿之弊。迨取消帝制后，袁又下令宫中，仍恢复从前称谓，如有以万岁爷陛下今上等语呼之者，其重谴亦与前同。顾习惯已深，一时乌能革除。一日，某侍从因有要公白袁，时袁正接得四川将军陈宦宣告独立之电，且阅且骂，其积怒真欲冲破地球上一层空气。某侍从睹是状逡巡弗敢入，乃矗立于室门外。袁诘以何事。某侍从曰：“启奏万岁爷”，袁不待其词毕，遽拍案大骂曰：“咄咄，谁教汝以此名称呼我者？汝不遵吾禁令，岂欲藉是以讥诮我耳？今若此，吾弗能为汝宥。”某侍从惊恐至不可名状，即长跽曰：“乞陛下息怒。盖仓猝之间，急不择语。”以为易万岁爷而呼陛下，或可稍戢袁之盛怒，而不知适愈触袁之忌也。袁怒不可遏，径起以足触某，某倒地仆，作乞怜之语曰：“万岁爷援命。

“袁恶其有意嘲己，急取壁上刀，奋力斫之。某遍体受重创，血流如注，虽不及于死，然已不能动弹矣。左右舁之下，不数日，寻毙。说者谓袁氏手刃某侍从，并非恨其讥己，实不愿旧事重提，有伤己之心也。于是宫中执役人等，莫敢有稍犯之者。

然其诸嫔妃，于无意中，偶尔称以万岁爷及陛下，袁虽不愿闻是语，祗以宠幸故，不忍予以惩罚，然严词申斥，在所不免。

侍从等啧有烦言，谓袁厚于所亲而薄于所疏。袁闻之，亦无如何也。





请愿书劝进表之珍藏


又闻袁取消帝制而后，凡关于筹备上事宜，无论己就绪与未就绪诸端，严令一律撤除。惟各省代表团之请愿书及劝进表，袁不时必摩娑披阅之，不忍稍辍。有时视之而笑，有时视之而悲而哭。态度靡常，大有狂易之状。即就寝时，亦尝挈此项物事，置于枕畔，揣其意旨，似极端郑重者，诸妃皆不敢叩其故。

惟洪妃径诘之，袁凄然流泪曰：“无他。吾牺牲无量之金钱生命，始博得是请愿书与劝进表，两项即为吾一生最荣幸之事。

今虽事与愿违，弃置他物均无足惜，惟此民意两字之成绩，不可不宝而藏之，垂示后人，以彰祖宗功德之伟大耳。吾将使吾子为吾珍之，为永久之大纪念也。”洪妃韪其说。明日，袁召克定至，悉畀之。计二百九十余件。且曰：“汝父德薄，辛苦一生，无所遗于汝，即此二百余通之书表，可赛过财产亿万万也。汝试记取，他日苟有尺寸凭藉，则此物即为铁案之佐证。

但冀汝将来能竞吾志，则吾死瞑目矣。”克定再拜而受，乃舁金匮于寝居之地，举是项书表，纳之于中。额其上曰：真正民意之机关。克定尝谓人曰：“吾父以恢复帝制之责属诸吾也。

”闻者辄嗤之。





四皇子之风流艳史


又袁氏虽宣布取消帝制，而南方各省仍函电纷驰，令其退位。谓彼总统，资格已于去年十二月十五日接受帝位时丧失殆尽。袁仍恋站不去，遂一面命其心腹将领，与南方以武力解决。

一面谋狡兔三窟之计，以备他日失败后，挈其妻孥，匿迹潜藏，俾为保全首领以终地步。又知犯冒天下之不韪，恐祖国无一片土为己容身之地。因遣其第四子克端，即日赴瑞士购地建筑屋宇，为菟裘终老计。首途时，除汇款四百万元至瑞士外，又给数万金为旅费。讵克端舟次上海即逗遛不行，与梁士诒之子，日涉足于花丛中，而流忘返。未及两月，所携之资己耗去过半，遂弗克放洋，亦不与乃父通讯。袁初不知也。先是克端偕梁子入勾栏也，辄变易其姓名，伪言为天津巨商，来沪购置大宗物品者。妓家见其年龄幼稚，时克端年二十一岁毫无经商实验，决定其非商界中人物。然以彼手头挥霍，举动豪迈，意必为世家大族之子弟，乃行使其狐媚手段，以羁縻之。克端果为所惑，遂沈溺于该妓家焉。有某甲者，沪上著名之拆梢家也。瞷克端举止，不与常人异，以重金赂其仆从，探悉底蕴。于是诡为过客，假寓于克端所居之逆旅之中。藉同寓名义，投刺与克端通，一见如故。某更逞其交际上好手段，不数日，两人情愫，即沆瀣一气。谈及猎艳一节，某又为此道中专家。克端大喜，恨相见之太晚。由是曾弗能一日离某。凡一切费用，均克端为东道主。迨相处既久，某遂嬲之赌博，克端亦素有刘盘龙癖者，欣然入局，始则小胜，继即大负。俄顷间，计消耗万余金。克端使仆从返寓，取资决最后之胜利。少顷，又不翼而飞矣，且负逋若干。如是者，未及旬日，资已告罄。因与梁子称贷。梁子知其异，固诘之，廉得其情，笑曰：“君为脱靴党所弄矣。”

亟偕克端往觅之，某已杳如黄鹤。克端始信其言非谬。欲赴瑞士，即与梁子暂假，而彼亦同是寓公，一时乌能筹措巨款。欲返京，又恐受乃父谴责，不得已，惟有滞留沪滨。所有用资，悉依赖梁子挪垫。及袁病驾时，始星夜遄返京师，诡言在瑞士闻耗归来者。时袁病加剧，亦不暇致诘也。





诸妃窃取冕服上之珠钻


相传袁氏筹备帝制时，所置办之什物，穷极侈丽。而祭天与登极礼服，尤为壮观。闻衮冕用赤金线盘织而成，竟体缀饰明珠如指大。冕之四周，垂以九旒。每旒系珠数十粒。冕檐嵌东珠如冢指顶。伟大精圆，光彩璀灿。其余如钻石等类，不可胜计，其价值约在五十万元以上。据袁之亲信云，是项制服，袁虽为八十三日皇帝，仅着两次。第一次乃冬至祭天，第二次即阴历元旦是也。先是袁本拟于五年一月一号实行正天子之位，适蔡松坡将军先数日即民国四年十二月二十六日与唐继尧于云南宣布独立，袁大为扫兴。登极之期，暂行从缓。又拟改期于阴历元旦。届时，则贵州广西又先后响应。袁大为震怒，谓一班帝制功臣曰：“予誓扩清宇内，始安然登大宝。”众进词曰：“陛下因黔桂独立，而罢免元旦日之大典，其命意所在，盖欲为一劳永逸之计耳。然南方革命党心理上，则以为陛下畏其势力。此举适示弱也。窃为陛下所不取。”袁不可，曰：“吾志已决，卿等毋多言。”众喏喏而退。袁之诸妃得是耗，以为即位之事，何等重大，乌容一再改期，乃向袁，要求于元旦日履行正朔。袁亦以谕诸臣之语谕之。洪妃因与诸妃密商，拟于是日绐袁着冕旒衮裳，要之身登宝座。并先期潜告诸臣，届时齐集朝贺，众韪其说。及除夕，袁招集于后诸妃及子女共聚一室饮宴，谓之曰：“合家欢筵席按，袁每届除夕，皆如此”。

守岁坐待天明，时则袁懊丧万状，郁郁寡欢。洪妃举酒劝袁，为之解闷。袁弗忍拂其意，一吸而尽。诸妃及其子女，亦援例轮流把盏。袁一一饮之。讵滥饮无度，未几，玉山颓矣，即伏案而寐。俄而天将放曙，洪妃急携帝冠帝服出，嗾诸妃为袁更衣。袁于醉梦中惊醒，询以何事。洪妃伪言天忽寒冽，为陛下衣重裘，将扶掖入宫就寝，袁漫应之。部署已毕，扶袁入二人肩舆中按，袁在宫中，无论至何处，必以二人肩舆代步。以晚年惮于行动故也。。舁之往太极殿即太和殿，纳诸座上。

时帝制功臣已鹄立丹墀下，肃候久矣。此际袁宿酒半醒，闻三呼万岁之声震耳，急启朦胧睡眼观之，见诸臣罗拜已前。及自顾周身，已易帝服，诧为异事。然己既南面而坐，众臣又北面而朝，亦万难拒却，惟有受之而已。事后始悉，乃洪妃所为，此以前趣史也。迨帝制取消后，袁懊依之余，命将所制之冠冕衮裳，一律妥为保存之。诸妃悉窃取冠服上之珠钻，平均他润。

闻极大之东珠盖为洪妃所有，袁毫无所知也。及死后，于夫人与克定曾检查是项物品，然已不翼而飞矣，知为他人盗去。顾仓猝间，竟无从彻底查究云。





陈将军之夫人与洪妃


四川将军陈宦，事事效忠于袁，袁亦以腹心干城倚畀之。

一旦独立，殊出袁意料之外。闻陈氏脱离中央政府之电音到京时，袁适与其最宠爱之第十五妾翠嫒共桌晚餐。闻兹警耗，怒发如雷，竞掀掷杯盎，致击伤翠媛之面部，鲜血进流。婢仆趋至，见翠媛状，忙迫问，取创伤药至，敷之。又出白方巾一具，为之包裹。袁犹余怒未息，见之，叱曰：“吾末死，尔曹即以白布缠其首。然则将藉此诅咒我耶？”于是觅木梃痛殴之。婢仆咸遭鞭挞。挞已，袁释之出，命人拘陈宦之夫人至。初，陈之夫人曾为于后之假女，为人极笃实，以故于后甚爱之。夫人与陈素不浃洽。陈任川省将军，竟未挈之任所。随行者仅三数姬妾而己。夫人独居无俚，恒人宫谒见于后。有时竟数日始返，率以为常。比际袁因其夫背己，竟迁怒于夫人焉。时夫人尚未知陈之独立事也。闻宫中有人召己，以为有他事，亟命驾往，甫至，即有侍从迓之人。见袁箕踞高坐，面含愤疾之色，遽叱曰：“汝知二庵事乎？”夫人曰：“不知。”袁曰：“渠己与西南各省之革党，取同一态度矣。”夫人惊讶无所措，嗫嚅曰：“渠受恩深重，当不出此。或传闻之误耶。”袁不俟其词毕，亟掷一纸下，唶曰：“汝尚为汝夫辩护乎？今渠之电文在此，盍视之。”夫人不敢声。袁又曰：“渠不独立于我改元洪宪之时，而竟独立于我取消帝制之后，吾不知其命意何在。岂并吾民国耳首之位置，而亦不承认耶？夫使他人与我反抗，吾初不之怪。惟汝夫之功名富贵，均出自吾拔擢，今竟宣布独立，吾万不能曲恕。吾恨不手刃之，始泄胸中积忿。顾彼远在数千里以外，吾安得致彼于吾前。今惟有以汝为质。汝发电至川，使彼即日来京。否则彼一日不来，汝一日不得释重负。”乃不容置辩，命系夫人于别室，使人逻守之。夫人要于后为己缓颊。

于后素知袁与己感情极恶，恐不克有济，阴使其丐于洪妃，洪妃可其请。命亟释之归。监者恐受重谴，弗敢应命。洪妃曰：“倘万岁爷询及，吾自有词答彼也。”监者曰：“诺。”明日，洪妃径白诸袁，袁怒曰：“汝敢破坏吾法令乎？”洪妃曰：“妾闻古者罪不及妻孥，即使陛下晋位为帝，为当遵此古训。况今兹仍为民主国元首乎？且夫人素不得陈将军之欢心，彼之独立，夫人乌得与闻。况其所居，又天各一方乎？陛下以为锢其妇而牵制其夫，妾则谓陈将军闻陛下将治其妇之罪，方且感激不逞。何者？盖彼日盼妇死也。陛下奈何不之察乎？”袁闻是语，意始释然。





第七编　袁帝升遐后之宫闱艳史附染疾及弥留时


致疾之原因及诸妃子女侍疾之轶闻


著者曰，相传袁世凯之疾甚复杂，或云尿毒，或云屎毒，或云痔漏，或云精神委竭，或云精髓枯槁。坐是种种原因，以致医药无灵，一病不起。嗟乎！此尚非根本之论也。实则以称帝不成，中外指摘而迫责之。彼内疚神明，外惭清议，而羞愧愤恨怨怒忧虑之心理，环生迭起。夫使其民国元首之资格，我国民犹肯降心承认焉，拥戴焉。袁氏达人，或可。作退一步想，则皇帝大宝，虽不能如愿以偿，而总统位置尚得把持勿失，彼必将自宽自慰，自解自叹，夫亦可以不至于死矣。特无如不做美之国民，日日以退位之函电，交相逼迫，不达解除元首职权之目的不止。当此之际，袁氏既羞且愧，既愤且恨，既怨且怒，既忧且虑之观念无晷刻不交战于方寸中。若曰退位，恐贻天下万世之讪笑；不退位，必酿穷年累月之兵祸，而于是心病生矣。

夫心为身之主，心果常存乎疹疾，则身病之来，如乡斯应。所谓尿毒也，屎毒也，痔漏也，精神委竭也，精髓枯槁也，自无不相逼而来。昔人云“心病由来没药医，身病都因心病起”，即此之谓也。是故观于袁氏之因愤而病，因病而死，论其远因，则在帝制不成；究其近因，则在总统难保，得不谓之确切，不移之论断乎哉！非袁氏之因愤而病，因病而死之种种遗闻轶事，亦颇有可纪之价值。吾今择其极有趣之事数则，而泚笔志之，想亦阅者诸君所乐闻乎！

当袁忽抱尿毒之疾，其始不甚痛苦。及四川将军陈宦宣布独立之警电至京，适足为袁之催命符，由是症转加剧。先是袁膺此病，延医诊视，殊无效果。嗣某巨公推荐前御医陈医士入京治疾，谓尿毒由脏腑所出，其蕴蓄已久，一旦爆发为势甚烈，恐非药石所能奏绩。惟有一治标之策，每届溲溺后，须以生人之口吮咂之，以祛其毒，及久或有微效。顾兹事极污秽，非媵妾辈莫能承斯乏，袁乃指定第十三、十四、十五三妾分任其役。

三妾无可推诿，勉从之。其法于未吮咂之前，先以清水麻油嗽口，以清口中之热。所事既藏，复以清水嗽之，以去袁氏下体之毒液。然当吮咂时，袁必痛彻于心，呻吟不置。三妾或有因此而遭鞭挞者。约月余，果稍瘳。未几，陈宦独立电音至，袁焦灼万状，尿毒又发，较前尤甚，遂永无起色矣。

袁病于尿毒之外，又患屎毒。凡届饭餐食后，辄腹痛，欲大解。初则下浊物如泥，继即便血。延医院西医诊视，谓其脏腑有毒。啖以药水稍愈，不数日旧疾又作，且剧。袁曰：“西医误我也。”于是另聘华医治之，华医谓是症乃尿毒所蔓延，欲塞其流宜先清其源，仍当从治尿毒入手。袁颇然其说，诊数日，尿毒虽渐痊，而尿道则痛不可遏。欲有所遗，而又空无一物，与所谓痢疾者无异。一日，袁午眠，甫起，腹如箭攒，亟令人扶掖之如厕按北方大小便皆至厕所，甫蹲而坐忽头眩耳鸣，已而昏无所知，竟坠入厕中。侍从亟援之起，则遍体皆污垢，臭不可近。诸妃咸掩鼻而避之，惟其第八妃乐氏不嫌腌躜，为之洗濯，更易衫裤。袁抚乐氏之臂长叹曰：“汝平昔沈默寡言，卒能任劳怨不辞，今而知汝之心矣。”乐氏泣而颔之，由此袁即宿于乐氏之室，与诸妃足迹稍疏。语云“人之将死，其言也善”，殆袁氏之谓欤，信然。

相传袁于少壮时，除多蓄姬妾外，又喜沉溺勾阑中，曾染有梅毒，深入骨髓，以体质健全，迄未暴发。兹值晚岁颓唐，以故从前遗毒一发难收。其始仅滋延于下部，及其既也，则发际与眼耳口鼻之间，有猩红点颗呈露，而唇舌浮肿，口角流涎，其腥臭殆不可相迩。且餐饮时下咽维艰，虽以匙灌之，亦难入口。乐氏悯其痛苦，因思得一策，銜羹汤于口，就袁吻度而饮之，得以稍杀其饥馁。然乐氏为余毒传染，无何亦抱沈疴，顾犹强自振作精神，给役不离袁之左右。袁知其染恙，诫以从事休息，乐氏泣曰：“天下可无妾，不可无公。妾今小有不适，设不亲侍陛下，孰肯承斯乏者，故妾一息尚存，卒不忍卸兹责任也”。袁为之泪下。

当袁氏病笃时，其诸子咸至榻前请安问疾。见其委伏状，无不为之掩面痛哭，惟太子克定则淡然置之，似不甚经意者。

众皆訾议其太忍，而克文尤怒不可耐，因以冷语讥之曰：“兄知父病何自起乎？”克定答以“不知。”克文狞笑曰：“兄实祸始也。”克定叩其说，克文曰：“父之帝制自为，脱非兄有以怂恿而敦促之者，父安得积极进行？今所事失败，父以愤怨之故，致膺是疾。兄不引以自咎，已属非是，而犹亲父病决无痛痒相关，宁无丝毫骨肉情耶？弟窃有所不解。揣兄意旨畴昔帝制热度正炽时，兄不惜出死力为父指臂之助者，以挟有青宫之希望耳。兹取消帝制，兄之希望断绝，亦遂置父病于不顾。

兄真忍人哉！弟为反对帝制之一分子，论父之当日所为，弟实不敢表示其赞同。论父之今日抱病，弟亦乌忍凉薄其天性。何者。大义亲情，弟盖觑得分明也。”克定聆其语隐含讽刺，不觉恼羞成怒，与克文大起龃龉，几有跃跃用武之状。袁于睡梦中惊醒，哂曰：“吾尚有一口气在，汝二人将启阋墙之衅耶！

“语至此，喘咳不止。克定睹父状，意良不忍，亟伏地认过不遑，袁挥手令之退。

袁氏诸妾除乐氏外，余则无不性情狡狯与语言柔媚，惟于夫人则天性浑厚，事事率真，决无丝毫权术。然袁氏与之感情上素不浃洽，盖以其性质与己不合故也。实则于夫人对于袁氏，在在极端关注，即以袁膺重疾一事而论，于夫人有可钦可敬之一段历史在焉。当袁患尿毒症而后，于夫人表面上虽不至榻前存问因失和故与袁不共一语，而背地以眼泪洗面实非一日。

于夫人固佞佛，每届夜分，必于供设之神像前顶礼膜拜，祈神呵护。并愿减己之寿数，以假袁之天年。是固愚夫愚妇迷信使然，然即此足证其真诚也。及闻袁病将不起，于夫人乃到臂上肉，置药中以疗之。不料创痕既深且巨，竞晕然倒地而缰。适为婢女所见，招二三侪辈，舁之于榻—上，觅药敷裹。所事甫毕，于夫人始微甦，知事已洩，诫婢女严守秘密，勿为外人道，婢诺之。已而患处溃烂，时流脓血，痛不可忍。昼夜呻吟。婢女等劝其延医治之，于夫人曰：“否。脱延医者，则必为他人所知”。以故数月间卒未恢复原状，迨袁死后，众始知其到臂事，就而询之。于夫人犹指天誓日坚不承认云。

袁病重时，凡各省之电文及公牍，犹欲寓目，无论大小事体，彼必亲自批答。命诸妃扶掖己欹坐榻上，置纸墨文具于旁，且阅且批，运笔极速。至疑难问题，则闭目凝思，半晌始克着笔，其状至苶惫。诸妃见其不辞劳瘁，请于袁拟使克定暂代拆代行，袁虽许可，然克定所拟之稿，必经袁阅视，始发交政事堂。偶有不妥善之点，袁必改易之。又不忘南方民党之行动，每日必阅各埠报纸数十种，凡有与己反对之论调，袁见之则捶床大骂不止，甚至因积忿过度而昏无所知者。诸妃思得一策，择滬上言论较为纯正之报章，发交印铸局，重行排印。而以民党机关报于某日为官厅勒令停版拘孥主笔之新闻参入其中，印成予之观。袁见而乐甚，即大笑拍掌曰：“封得好，封得好。

“彼盖信以为实也。如是者三数日，所谓反对之报纸竟无一种入其目矣。旋袁以此事颇费目力，传喻以后凡有报章呈览，悉令忆秦楼择其紧要者，念给己听。忆秦楼每晨仅诵上海亚细亚报一种，以塞责云。

先是袁氏筹备帝制也，听信梁士诒之言，将中交两银行现款任意提用，又滥发纸币无算。至取消帝制后，恐人民知其底蕴，相率兑现则无款可以应付，遂有饬内阁发停止兑现之令，致惹起全国经济界之一大恐慌，于是各省纷纷反对。当袁与梁士诒磋商此事时，袁之诸妃及子女各有该两行钞票或十数万、数十万不等。闻是耗，亟悉数使侍从往该行持兑，因为数不资，该两行一时无从措此大宗巨款，因与侍从婉言商榷，请宽以时日，当可分期照兑。侍从不可，诡言袁立需现资应用，脱迟延，恐干未便。两行长不得已，遂罗掘一空，尚未能符数。又向各钱肆挪借以足之，侍从满载而去。越日而停止兑现之阁令下矣。

该两行长始悉宫中亟于搜罗现金之原因也。时两种纸币价格日渐低落，其诸子又以廉值收买，持赴该两行，挟其势力，勒令给付。行长弗敢违抗，勉强应命。某外报曾著一滑稽之评论，谓中交两行不啻为袁家之外府，又为其大小帐房云云，亦可谓谑而虐矣。

又闻袁病时肝火上升，以致性情非常卞急垂泪。凡侍从婢仆及给役人等，苟稍不称旨，动辄出言訾骂之。不足，即施以鞭箠。然亦间有适逢其怒而竟以白刃相加者。一日袁欲食稀糜，命疱人制之。疱人以其急需待啜，仓猝应命。致稀糜中之米质，微觉生硬，盖炉火尚未功深也，袁食之怒，而掷盎于地，立召疱人至，命二三侍从褫其衣，缚其肢体，取木挺笞臀无算。血肉横飞，渐次至骨，犹不辍刑。疱人骤经忧楚，几不知犯何项罪戾，又不敢直接诘质，第高呼“冤枉”不止。袁愈怒，叱曰：“汝将以不熟之食致我生命耶？吾必致汝于死地！”谓侍从曰：“不笞彼至死勿止也”！侍从睹庖人腿骨几折，昏晕已失知觉，意良不忍，瞷袁与他人语，即停刑而立。袁不闻木肉相搏声，叱问胡为不遵己语。侍从诡言曰：“渠半晌无哀呼号泣音，竟殆已毙矣。”袁欲使人验视，忽庖人呻吟不置，袁狞笑曰：“汝何绐我之甚，岂受彼重贿耶！今若此，杀无赦。”亟另呼一侍从至。立戳用刑者于阶下，并断庖人之首。命舁往效外藁葬之。其暴虐有如此者。按袁平时对于服役人等，极和易。

虽小有过失，从不以厉色相加。今兹顿改故态，知之者谓其反常，盖反常之人将不久于人世也。未几，袁死，果应其言。

一日袁忽欲食松江鲈鱼，命庖人制之。佐食顾鲈鱼为南方出产，地隔数千里，仓猝间如何措置？因请于袁，电浙江将军朱瑞，使其派员采办赍送至京。朱奉是命令，急购数百头装载冰桶中，使其副官某，星夜首途，由浙而沪而宁，转津浦车北上，贡诸袁。袁命厨下烹调，食之极赞其味美，餐未竟，腹忽痛，已而吐泻如注。延医治疾，投以药饵始止。袁所谓味美之鲈鱼，乃屏而弗御，其余则为诸妃及子女分啖之。而所患之症，亦与袁同。袁知有异，召医士考验，据云鱼中含有毒质。袁疑卖送之副官某，受党人运动，潜以毒物置其中，希图戕己生命。

乃一面电告朱瑞，一面饬拘某，交步军统领衙门执法处，严加讯鞠。迭次以刑求之，某坚不承认，旋得朱瑞覆音，谓与副官某相知有素，顾以身家性命担保，必其无他。袁徇朱请命，释某返浙。嗣闻某确系民党中坚分子，其投效朱瑞，盖将别有图谋。特以表面上极端纯谨，故能博朱之信任，此次解送鲈鱼人京，潜以哥鲁方药水，浸入冰桶内。惜药液为冰所融化，不甚猛烈，故未克死袁也。又一说，某赍鱼贡袁时，有党人伪饰商民状与某同车，乘其不备，置毒物于桶中，副官某实不知也。

二说未知孰是，姑并志之以资研究焉。

袁氏初膺疾也，以不信西医故，乃多延最有名之华医，为之悉心调治。然技艺既极不同，而意见又复各别，每诊一次，各医士必因讨论病源，拟酌方剂，互相争执，转令袁氏无所适从。时洪妃忽异想天开，请于袁不如以诸医士所拟之方，祈神选择。其法先于净室中设一神坛，焚香燃烛对天祷祝毕，然后以诸方搓揉成团，置之空盒中。用牙箸钳之，宛似求卜者拈阄以决疑焉。袁信其计之善，命洪妃经办此事，不料所拈之方与袁氏病症则大相悬殊也。先是袁疾笃时，遂抱病急滥投医之主义，因悬赏国中凡精于岐黄之术者，无论夙负盛名与否，皆可学毛遂之自荐。如治疾有效，立以万元为酬资，众利其金，遂趋之若鹜。有某甲者，向以教授蒙童为业，曾学得几位草头方，即诩诩然自命为卢扁。闻袁悬赏求医，某居然应征入诊，乃开一文不对题之方而去。兹洪妃祈神所赐之方，即某之手笔也。

盖某误认为虚弱之症参芩芪术，兼收并用。袁氏及诸子阅之，咸斥为诞妄，勿令尝试。惟洪妃独梗其议，谓是方既经神圣许可，设屏而不服，殊触神怒。莫如遵其言试之，纵药不对症，大神必暗中呵护，速痊。袁迳颔之。服药之翌晨，袁忽胸闷塞，不思饮食，虽涓滴之茗，亦难下咽。盖多病之躯，遽受峻补药品，致中交不通也。袁忿甚大骂华医误人，于是复召某医院西医入宫矣。西医谓病在心胃之间，非药石所能奏效，惟用针炙或稍有济。此际袁氏求愈之心甚切，立从其议。及针炙既毕，袁病忽又加剧，而针孔中时有黑血流出，粘腻如滓，且奇臭逼人。袁不言亦不食，自晨至暮，昏然如失觉，惟鼾眠不起，由是遂日现危险之状焉。相传某西医乃克定介绍，至是克定对于某西医决无一怨怼语，而诸妃及其子女欲执某西医开正式谈判。克定力阻之，更语涉左袒焉。以故宫中无不疑之。





弥留时之琐谈种种


袁至是自知病莫能起，乃柬邀其老友三朝元老某钜公至，嘱以身后大事。某钜公闻袁相招，亟命驾往。袁命侍从迓之至病榻前，甫观而即执某钜公之手，哽咽流泪曰：“老友，吾将与君永诀矣。”某钜公强作慰藉之语曰：“元首乞善自珍摄政躬，不日行占勿药之喜也”。袁长叹曰：“君毋作是言，予今为旦暮之入耳。今要老友莅临，盖有重大之事相托，不知老友亦许我否乎？”某钜公曰：“仆与元首为总角之交，虽为异姓，然情逾家人。兹猥蒙不弃，苟有见委，敢不竭尽绵薄哉？请即言之。”袁曰：“予自幼年出而涉世，纵横天下四十余年，视满清君臣及一般南方伟人志士，如同无物。沦予资格与位次，前清时位极人臣，民国时身为元首。人生宝贵，享受殆尽。今即长逝，予亦含笑九泉矣。所虑者，予死后，予之诸子，智识既浅，阅历不深，赖有人教诲而指导之，庶可趋于正轨。予环顾当世，其能负此责者，厥惟老友。君幸毋固辞。”某钜公曰：“可。诸公子，他日苟以老朽为题者，设有垂询，仆敢不竭尽愚忱藉资助寒，并以报元首昔时相知之雅。”袁颔之，命侍从召诸子齐集。袁泣曰：“予病不能起，某死后，尔曹凡有钜细事宜，当请训于徐伯父，然后再行。须知徐伯父与予兄弟也，尔曹当事之如父。尔曹果遵予遗嘱，则予死瞑目矣”。诸子皆泣而应命，袁乃使诸子环立某钜公前曰：“老友苟不以孺子为不屑教者，盍受若辈一拜。”于是诸子悉长跽地上，某钜公亟挽之起，袁又曰：“一诺千金，一言百系。想老友古道照人，必不负所托也”。言至此，复要某钜公耳语，移时第见某钜公摇首曰：“元首毋过虑，渠尚不敢若是”。袁长叹曰：“知子莫若父，予何当过虑哉！恐吾一朝溘逝，则萧墙之祸即迫眉睫也”。语已，泪下如注。某钜公亦为之恻然，而一副清泪，几欲夺眶而出。时袁微有倦态，某钜公知其不耐久谈，欲与辞而去，袁亟握其手曰：“吾尚有他事与老友商，乞少安毋躁。”

某钜公复坐，于是袁第二次之谆嘱又启口矣。

是时，袁挥手令诸子退，复召诸妃至。袁指某钜公谓之曰：“予死后，尔曹苟有疑难重大事宜，当请命于吾老友，酌夺施行，其有不守礼义藩篱者，吾老友亦得而干预之。吾诸子中，或有挟其强项令而欺负汝侪者，亦宜白之吾老友，静候其解决，慎勿与之作无谓之争执也。”诸妃闻是凄侧语，各各痛哭，袁亦哭。少顷，袁又命诸妃退，谓某钜公曰：“君视若辈何如？

“某钜公即作谀词曰：“皆幽娴贞静厚德载福之相也”。袁笑而摇首曰：“君奖誉过甚然。其中品流各别，要而言之，约分三种类别：夫机警阴鸷，诡谲诈虞，当以洪氏周氏即忆秦楼为最然，恃聪明而少浑涵，此其人必无厚福。他若黄氏、闵氏、何氏、柳氏，随予多年，尚不至再生他故，特其赋性稍近庸懦，终难免受人欺绐耳，予是以为彼虑之。范氏即凤儿、贵儿及尹氏姊妹虽为予之姬人，顾至今仍未脱小家气，幸各有所出，将来或得依子以终，不致中途改节。下至阿香、翠媛两人正居妙龄性质，又非坚贞，予死后则分香卖履之事在所难免，吾拟命吾妇挈之返里，设藩篱以限制之，特不识吾妇是否允负责任，及彼两人能否屈就其范围，是为予所为极端悬念者也。兹事乞老友与吾妇一商之”。某钜公允诺，袁又曰：“予遍观诸姬中，惟第八妾叶氏非他人所可企及，彼侍予近十五年矣。处富贵如寒素，受宠异而弗矜，匪持赋性纯良，抑且得天独厚。且子女綦多，他日克受厚福者，莫若彼也。故予对于彼特抱一种乐观，老友亦以予言为韪乎？”某钜公曰：“元首与若辈，相处既久，相知自深，当鉴别不虚也”。袁又曰：“老友，予死后，设诸姬相安于无事者，无论矣。万一洪氏、周氏出其狡黠手段以凌厉他姬，尚乞君念予平日之情，及濒危谆托之语，为两方面调停而裁处之。盖以予一日存在，则彼两人决不敢恣意毫无忌惮。

惟我老友之资格与威望，足以慑服彼也。”语至此，袁牵某钜公之衣泣曰：“老友，予逆料子一经长逝，吾诸子必有析产之举动，甚至因此而酿成绝大惨剧者。吾族戚中畴有是能力而排难解纷哉！兹事亦属之老友，有持强争执者斥责之，柔懦受欺者扶助之，则可矣”。某钜公不待其词毕，亟致词曰：“否否，予吾弗敢应命。夫仆与元首虽情同骨肉，既无同枝之谊，又非葭末之亲，一旦出而干涉，彼诸公子鲜有不斥仆为诞妄者。尔时仆以何词答彼乎？”袁聆其言，具有至理。沈思良久，已而曰：“予草一谆嘱书畀君，万一他日阋墙衅启，君即持吾嘱书为根据，若辈不敢有异言矣。”言次，命侍从取纸笔至，袁欹伏于榻上，且思且书，且书且歇，约数十分钟始成。其文曰：“世凯濒死，书付吾老友囗囗先生惠存。予与老友相交数十年，两家过从时相往来，故子之家世吾老友知之最悉，而予之妻妾子女，亦素崇拜吾老友之为人。往者吾家嫡庶之间，弟昆之中，屡起龃龉，虽两方势不相下，但得吾老友一言，则其纷立解，且各各交口称颂其处置和平公允，而弗置。盖以吾老友平昔之德望，有以人人深服也。今世凯当弥留之际，犹外而忧国内而忧家，顾国家重负，自有明达之士，胜世凯十倍者，起而担任之，予可无庸置念。惟予之家事，予日日忧之，食指既极洁系，而意见又复各别，狡黠者事事估先，柔懦者着着失败。预测将来结果，必酿成分崩离析之惨。夫世凯在日，监察若辈，虽曰至周且详，然耳目尚有时不及，更何论死后乎？顾予死后，有能为予代表，以备他日调停予之家事者，世凯遍观同族及至戚中，殊无其人。必也其惟我老友乎！论老友与予交谊，予既以兹事相托，在理，固义不容辞。然特恐吾老友引外姓以避嫌疑，未便于预。世凯特贻书谆谆重托，且畀以全权，设吾妻妾子女辈，异日有分产之事，悉取决于吾老友。有不从者，即以违背予之遗言论谴。须知予即老友，老友又不啻予也。

尔诸子听焉，今当将死，涕泣而作是书，以付老。幸老友，善为保存之。”

按袁氏笔墨，向来驳杂不纯，此书即其一也。况值此弥留时耶？袁作书讫，两手举以交某钜公，曰：“君肝胆照人，断不致负予托也”。某钜公乃摺叠置诸衣袋中。袁又遗妻妾及克定书曰：“予初致疾，第遗毒耳绝似汉昭烈谕刘禅语，说者谓袁氏到死，仍不脱帝王口吻，信然，不图因此百病丛生，竟尔不起。予死后，尔曹当恪守家风，慎勿贻门楣之玷。对于诸母及诸弟昆无失德者，尤当敬礼而护惜之。须知母虽分嫡庶，要皆为予之遗爱，弟昆虽非同胞，要皆为予之血胤，万勿显分轩轾也。夫予辛苦半生，积得财产约百数十万磅，尔曹将来啖饭之地，尚可弗忧竭蹶。果使感情浃洽，意见不生，共族而居，同室而处，岂不甚善。第患不能副予之期望耳。万一他日分产，除汝母与汝当然分受优异之份不计外，其余约分三种：一随子多年而生有子女者，二随予多年而无子女者，三事予未久而有所出及无所出者，当酌量以与之。大率以予财产百之十之八之六其之递灭，至若吾女，其出室者，各给以百之一。

未受聘者，各给百之三。若夫仆从婢女，谨愿者留之，狡黠者去之，然无论或去或留，悉提百之一，分别摊派之。亦以侍予之年份久暂，定酬资之多寡为断，惟分析时须以礼貌敦请徐伯父为中证，而施书一节亦必经徐伯父审定，始可发生效力。如有敢持异议者，非违徐伯父，即违余也，则汝侪大不孝之罪，上通于天矣。今草此遗训，并使吾诸子知之。”

书毕，封固之，置诸枕畔曰：“吾姑留此，俟临时再交渠也”。某钜公又坐谈移时，乃与辞而出。

袁病垂危时，忽其妹由青岛至京视袁疾。先是袁有妹一，曾适前山东巡抚张汝梅之子，旋赋寡鹄，遗一子曰德先。通籍后，即纳粟为候补道，分发广西听鼓。未几，光复，德先乃奉母避居青岛，袁为民国元首时，其妹亦尝归宁。袁意欲畀德先一重要位置，因告妹，妹谢曰：“张氏世受清室殊恩，今兹亡国，余与子偷生尘世，自问已觉汗颜无地，况再靓然为新朝效力乎？今辱承厚爱，抱愧良多，即请取消此议。”袁以其固执，乃止。及帝制自为也，其时妹居青岛，闻是消息，曾致袁一函，命德先赍送至京。书中词旨多讽刺语，且示决绝之意，略谓“慰庭吾兄陛下鉴，妹今作是书，乃为末次之通讯。忆妹与陛下之先世，受清恩深重，当革命军兴，东南半壁尽属他人。清廷敦促吾兄出山，其意盖欲以再造之功臣，付之吾兄也。迩时兄兵权在手，且北方军力，较胜南军。兄果赤心报国，则戡定大乱，易如反掌。不料兄觊觎民国元首一席，行使其千迥百折手段，逼迫清帝退位，以政权归兄。若论君臣大义，吾兄已咎无可辞。然犹曰为宁息兵端维持大局起见也。至若今兹帝制自为，吾兄，即身益百喙，亦奚以辩护哉？兄之此举，匪为不忠，亦且不孝。妹不忍坐视，用敢不揣冒昧，罔识忌讳，进最后之忠告。兄果俯听妹言，取消帝制，以谢国民，则妹犹将视陛下为兄。两家姻缘，时相往来。如其不然，则自今以后，吾兄妹之间，断绝关系”云云。袁得书，白知惶恐，乃使其第四子克端，偕德先驰往青岛，意盖面述其此次接收帝位，系受国民一律推戴，不得已之苦衷，讵其妹拒而弗与克端谋面。克端快怏而返，白诸袁，袁以为从兹亲情永绝矣。及袁病笃，其妹忽由青岛赴京视疾，袁诧为怪事。其妹甫唔袁，即泣而询曰：“兄知妹之来意乎”？袁曰：“殆闻余病而来耶？然则妹胡为前倨而后恭乎？”其妹曰：“曩者，兄欲为帝，吾仇也，则仇之。今兹兄消帝号，吾兄也，仍兄之。设使兄登九五之尊，一旦升遐，即以讣音告妹，妹当置之不理，安肯不辞跋涉数千里而来哉！”

袁长叹曰：“余果早听妹言，何致有今日！此际余正羞见妹面也。”其妹转出诚恳之语以慰籍之，由是居府中不去，与诸妃督率仆从侍袁疾数昼夕，衣不解带，目不交睫，弗辞劳瘁。迨袁死，料量身后事，颇得其力，说者谓袁氏有妹，信然。

时宫中忽谣言蜂起，谓南方革命党人，密派党羽来京，不惜出重资，贿赂袁之侍从及医士，将置毒鸩于药中，希图致袁之死命，袁得是耗，大惧。亟下戒严令，凡医士入诊时必使其子督率亲信仆辈，严加搜检后，始得人。所服之药，袁亦令他人先饮之，然后敢食。又恐有人阴谋图己，乃匿居于密室中，除其诸妃暨心腹侍从得以阑人外，虽子女辈亦莫知其踪迹之所在。袁更诫其所亲，凡无故人密室者，杀无赦。宫中遂悬为厉禁。一夕，浙江宣告独立之电至京，秘书长阅视后，使公役持电纸呈袁览。公役闻袁居密室，径趋而进，时守衙之侍从，方执械环立寝室外，见一人形色仓皇至，叱问为谁，公役以有紧要事，故不暇与彼琐琐，因走不顾。侍从疑为匪人也。遽燃枪击之，公役应声而仆。搜其身畔，别无他物，仅仅电文一纸而已。乃据情人告袁，袁匪惟不罪之，且大加激赏，谓公役不予白侍从，致遭枪杀，实咎由自取。立擢某侍从以特殊之职，并赐赍奖励金若干，更严谕他人，“不奉召呼，不得擅入”云。

袁弥留时，犹谕饬内监史即秘书厅，凡关于紧要文件函电，呈送亲阅，每览至南方商民迫己退位之电，袁必捶床大骂不止。有时因愤极而昏晕，失其知觉。盖以南方来电，或词严义正，或冷议热嘲，不留余地以处人也。旋袁从诸妃之请，以后凡有毁骂己之文电，无庸进呈。一日，云贵桂粤湘浙各护国军首领，公电袁氏为最后之警告，语极强硬，限袁于十日内宣布解职，受国民之裁判。否则将尽起西南之兵，剋期北伐。内史长知未便与之呈览，即搁置一旁，适袁索文件，史某君误将南方来电折叠其中，袁见而大愤，谓内史有意戏己，召阮斗瞻时阮为内史长切责之，饬其查察，谁以此项电稿纳入者，阮诺诺而退。及询知系某内史所为，立黜之去职。然袁又获此一纸催命符，怨忿交集，自此病又加剧，遂不能同起矣。袁氏诸子，知乃父病莫能起也，于是齐集榻前，叩询有无遗嘱时，袁氏于迷惘中闻诸子是语，欲有所言而喘咳交进，似万难发吻者，良久，方断续作简单之遗嘱。今连类志之：一殡殓不宜过于踵事增华，惟祭天之服，则不可废除。二须扶柩回籍，葬于彰德之洹水旁，宜招募卫兵五百人，常川守墓。三诸子毋许厕身政界。四庶出之子，当敬礼嫡母，嫡出之子，亦不得漠视庶母。五弟昆无分嫡出与庶出，均宜友爱而扶助之。六姬妾年未满三十者，毋许其常与戚友家往还。而年事幼稚之妾，当予以优待，庶几笼络之，而不致有其他思想。七毋许分产，如至万不得已时，须敦请某钜公裁处之，按照遗书中所嘱履行。

八养属弗能久居京师，治丧毕，亟宜回籍。袁述时，诸子咸伏地受命，比嘱讫，袁已昏无所知。诸子大恸，于夫人及诸妃闻耗至，见袁状，恐其命在旦夕。立召西医来饮以药水。稍甦，已而沈沈鼾睡，逾时又醒。睹众环立榻前而泣，忽作倔强之语曰：“无百年不散之筵席，号哭胡为者？但冀予死后，尔曹遵予遗嘱，则予虽在九泉之下，亦欣喜无既，此尔曹之报予也。

“语次又晕，适众阁员齐至问疾，诸妃暂引退，众见袁状，相视无语，坐以静待。良久，袁微苏，举目四顾，睹众阁员，点首以示意。众阁员皆作普通问讯，袁之诸子一一代答病状。袁忽出其破如蝉翼之音，垂泪曰：“予殆将死矣。予德薄，自今而后不获与诸君子重复聚首。惟冀诸君扶助继任之元首，共襄国是，毋以予为念……”语至此，以下即不能复述。众逆料其不耐劳，咸纷纷辞出，袁亦弗之留也。夜分袁神致忽明晰，思饮，诸妃沦茗以进。时三朝元老某钜公至，坐。袁执其手曰：“予正思君，不图君竟来，是殆有最后握之缘耶！趁予此际精神较前稍健，再与君毕未竟之语可乎？”某钜公颔之。袁即与之絮絮话往事，决无一重要语。突凄然曰：“老友，予生平惯以权术操纵人，不图晚年竟为一般宵小所愚，致令予一世英名，扫地以尽。予自恨又复自悔，予当日不听老友之言，始有今日失败。尚乞老友俯念畴昔交谊，而有以恕我否乎？”某钜公亟作解释之语曰：“元首毋介介兹事，盍垂自珍摄政躬，以期速愈也”。语未毕，骤见袁两目翕张曰：“杨度误我，杨度误我”。如是者凡十数呼，即寂然无声。某钜公及袁之诸子诸妃趋视之，则已面作僵白色，与陈死人无异，第多一口生气耳。众知其将薨也，纵声而号，袁亦不之觉。延至次晨已刻，可怜此一世之雄，竟弗能挟其智术权力与气数争衡，遽尔溘然长逝。

时正民国五年六日，其享寿盖五十有八云。





高丽姨太殉袁皇帝始末记


高丽姨太随侍最久。其为人也，性情慈祥，语言和易，持躬接物，虽仆妇婢女，报必以礼，固不仅以颜色动人也。未几，年事既长，半老徐娘不足供袁之顾盼。矧袁又多益少艾，粥粥群雌，无不争以媚术贡献此老登徒子。以故袁遂移其爱闵氏即高丽玲姨太之心，转嬖爱诸妾矣。闵氏虽赋团扇秋风之感，而对于袁氏从无丝毫怨诘语，终日惟寡言默坐而已。其心腹婢女，或代为不平，闵氏则淡然置之，由是颇以贤声著于戚党间。

袁之诸妃中，以洪氏、周氏即忆秦楼为最狡猾。知袁与闵妃疏也，屡于袁前媒孽其短，谓闵氏憾袁不与己密迩。背地常百端诅咒，袁信其言，使肤媪即克定之乳母，庶为袁之心腹侦伺其有无诅己情事。肤媪诺而往，与闵氏坐话，语言间故以言挑之。历言袁氏宠爱诸姬，痛诋不遗余力。且曰：“姨太事主人多年，艰难困苦备历亲尝。今主人身跻显位，顿忘旧爱，另纳新欢。更以虚员位置姨太，胡姨太竟默不一言乎？若在他人，早与主人开正式谈判矣。吾辄为姨太鸣不平。”闵氏聆兹语，即正容答曰：“吾辈妇人女子，岂仅仅以色事人哉？要在有才德相夫，始可无愧耳。余不幸身为圣妾，自顾又庸陋无能，二十年来一衣一食皆取给于老爷子，已属如天幸福。矧余今者年华老大，男子视之索然，了无意味，是亦恒人之情，乌能怪其广蓄妙龄姬妾乎？余与之大开谈判，若曰欲夺专房宠也。然试问己之颜色，果能高出诸姬之上乎？若曰欲下堂求去也，然比季隗齿加半倍，又焉往而不见黜于人，诚莫如安之若素，以了我余生之为愈也。不宁惟是，于夫人非老爷子冢室乎？

彼见充下陈之选者不乏其人，曾未闻其醋海兴波，与老爷子作狮子吼。我何为出人头地耶？子休矣，毋以是语哓哓者。”夫媪即以闵氏言返告袁氏，袁始悟为洪周两氏所谮，恶两氏而重视闵妃。虽屡至其室中坐谈，然不过口头上之温语抚循而已。

而闵妃事袁，在在体会入微，始终无渝。当袁氏称帝时，封妃荣典，则无所争。赐赍多寡，亦弗与较。及取消帝制，诸妃皆有建白，闵氏则莫赞一词。此次袁死，彼逆料后日光阴，毫无生趣。思维再四，惟有出于以身殉袁之一途较为妥善，免受世界上无量诸苦恼也。然其致死原因，则固有两端理由在焉：一因“袁氏诸子不易与也”。袁氏诸子除克定为于夫人所生外，其余则皆为庶出。然庶出之子又皆各左袒其母。对于非所自出者，恶以仇视之。闵氏之子克文，赋性疏狂，有名士态度，且与克定感情素不浃洽，克定屡思籍故中伤之。今袁既逝，己心依克文以居，万一他日弟昆间忽起龃龉，若袒己子，则固无此权力。若坐视不问，则己心又有所弗忍，莫如一死，殊觉直截了当也。二因“袁氏诸妾难共处也”。袁氏诸妾共十有四人本有十五，因第五妾红红已死，故仅十四人，其间各私其所私，各党其所党。纵有一二与己契合者，则又无丝毫权力。今袁氏既殁，设与若辈共居，自知忠厚懦弱，终必受人欺绐。若谓离群独处，难保外人不议其后，亦惟有以一死为得计，于是遂吞金自尽焉。闻其濒死时，曾遗一绝命书置之枕畔。书中词旨虽稍近粗俗，然有数语颇为悲感，沉痛动人，兹泚笔志之如下：“于后及诸姊妹公鉴：碧蝉即闵妃名无状，当今上升遐之日，不能佐理丧务，分后及诸姊妹之劳，竟随今上而去，蝉虽死亦弗能稍赎罪戾，然在蝉自惴确有不可不死之势与理。忆今上在日，嫔妃满前，侍女列后。虽一饮一食一步一履，悉赖人料量而词应之。今兹鼎湖龙去，碧落黄泉，谁与为伴，形单影双，索然寡欢，安得不凄然泪下者乎？蝉年甫及笄，即随今上。频年以来，早经失宠。然既邀一日雨露之恩，即当歇终身涓埃之报，无如毕生愿望，迄未克偿，辄赏自矢。蝉纵不能报效于生前者，终当竭忠于死后，兹果酬蝉素志矣。夫“在天愿为比翼鸟，在地愿为连理枝”，蝉当日读白香山长恨之歌，未赏不叹明皇与玉环，其爱情何如是之既深且挚！蝉何人斯，既极愚陋，且又失宠，敢冀非分想哉？不过欲追随今上于地下者，聊尽事奉之职务已耳！何况今上升遐，吾后与诸姊妹讵忍以其龙章凤姿之体，消受夜台岑寂之况味，又岂无其人？与蝉有同志而欲接踵而去耶？然今者蝉已着祖生先鞭矣，匪惟尽一己之义务，且为吾诸姊妹之代表。此后凡调护扶持之责任，尽属之于蝉一人。蝉纵极鲁钝，或不致有负委托也。即有继蝉而来者，窃恐已落蝉后，此着即蝉胜诸姊妹处也。零涕书此，罔知所云，尚乞矜而鉴之。”

明日闵氏果死，距袁氏薨时不及二十四小时也。于后及诸妃见是遗书，无不哀恸。以嫔妃之礼殓之，停丧于新华宫之偏殿中。迨袁出丧时，梓宫后有一柩随之行，即闵妃灵柩也。





大典筹备处改设治丧所


当袁氏接收帝位时，彼赫赫然之大典筹备处，非为袁皇帝采办关于帝制上一切应用之物品乎！乃曾几何时，而此筹备处一变而为袁皇帝治丧之所矣！嗟乎，事变之来，讵能逆料！礼经云：美轮美奂，歌于斯，哭于斯。吾初犹不之信。及观夫大典筹备处今昔盛衰之历史，始恍然古人不我欺也。兹事不特吾人不及知，即袁皇帝在天之灵，当亦料不到此者焉。先是袁病笃时，医士会嘱其诸子，宜早置备袁之身后大事。克定乃与诸弟商此项事宜，纷纭繁杂，未易措手。不如仍使袁乃宽纪纲之。

盖筹备帝制与筹备丧务，事虽不同，然使熟手为之，庶可收驾轻就熟之妙也。诸子咸赞成是议，即以此事畀之乃宽。时乃宽以袁氏取消帝制后，正懊丧至不可名状。兹又得是项优差，不觉大喜过望。惟需款浩繁，因请命于克定，是否指定何处机关拨用。克定即以中交两银行为外府，乃宽知其中必可恣意中饱侵蚀也，欣然承诺。遂以治丧事务所设于大典筹备处中，凡所需之物，由宫中开单送交乃宽购办，咸由电话中转告。至丧务上应置之物品，不胜枚举。著者亦不暇在在胪列而条举焉。一言以蔽之，务求穷极侈丽而已。当乃宽为大典筹备处长也，采办各物，悉由瑞蚨祥为京师巨商肆，系山东某乡宦所开设者经承其事。而所得回扣，有九折及九五不等，皆为乃宽独享其利益。此次置备各物，仍由该商号承接，而回扣一节，亦照前例。尔时宫中主持丧务者，虽为某钜公，亦仅负一虚名义而已，实则仍乃宽一手经理也。顾利之所在，人必趋之，即此办丧声中适有两大事件足供人注意者：则一为殓服，一为梓宫是也。

今试述之如下：一殓服。遵袁氏遗嘱，大殓时用祭天冕服入棺者也。然此项祭天冕服，其中装饰点缀悉为珠钻，其值不赀。当袁氏弥留时，早为洪妃等，举珠钻等物，悉数取窃之。吾已于上编，言之綦详矣。此际袁氏计遐，克定曾向洪妃索取祭天冕服，以备入殓之用。洪妃恐其追查所失之装饰物，诡词曰：“上濒死时，曾有遗嘱，此礼服须永久保存，为子孙记念。今果需是物，可另制一袭。”克定以赶办不及是虑，洪妃曰：“但得多给金钱，乌有不能应命者。”克定然其说，亟开单往告乃宽，不料洪妃早有布置也。急检冕服出，遣心腹某送交瑞趺祥，并寄语该执事曰：“无论何人来购此者，须两倍其值，始可售。脱得善价，愿以二成佣金酬赠，第勿谓为宫中所在也。”该执事以其有利益均沾也，许之。未几，袁乃宽果使使至，单独询以有无第二袭祭天冕服。该执事伪言曰：“有，惟系某国人所订定者，将以运往外洋为陈列品。兹令同期将届，未便私售，恐某国人来索，无以应命，必生别项交涉。”使者返报，乃宽亲诣该肆，面要其变通办理。先以是物售诸已，再与赶制一袭，以应某国人所求。该执事始允诺，然故昂其值，乃宽竟如数予之。

携冕服返，告克定。克定谓为干员，实则仍系其原有之物也。

袁氏大殓时，果用祭天冕服入棺，依然帝王气象。然则袁之称帝不成，虽抱恨于生前，犹得吐气于死后。九泉之下，夫亦足以自豪矣。诚哉！其为死皇帝也。

二梓宫。置办袁之丧事，本在在务求奢侈。而选择梓宫之木质，尤为加意讲求。然京师不乏巨肆，一时顾难得其选。

时有某当道介绍，其戚某向为木商，曩岁曾载运上品阴沉寿器一具人京，欲求善价而沽，至今尚未遇受主。今宫中悬此鹄以求，可一觇之，或可当意。克定往视，果高出市品万。遂决计购置，价已议成矣，乃宽闻是耗，以两方面直接交易。已弗能有所侵蚀，乃往晤某木商，索三千金。否则必谓为赝鼎，某木商不可，曰：“是物乃纯粹道地上品，赏鉴家自有公论，岂处长臆造之语所能破坏乎？”乃宽恶其言词倔强，遂施以阴柔手段，伪言往观，潜置襁水于其中，致木质腐烂一小圆穴。俟舁棺入宫时，故详加审定，忽指柩之里面告克定曰：“胡为以数万元购一朽坏之寿具耶！”克定大怒，怪某木商绐已，拟究以欺诈钱财罪名。嗣经某当道再三缓颊，始从不究。退还其器，另市肆中市高贵之柩。甫购成，适前汴省将军张镇芳贡一寿具，为市上罕有之品。克定以为不祥，心颇悒悒弗乐，急报闵妃吞金自尽。某钜公即为之解嘲曰：“可以所购之市品，殓高丽姨太乎！”克定始释然，闻张镇芳进呈之棺，系三百余年陈品，其代价约在十万元以上云。





诸妃争执服制之怪现状


丧礼部署既定，而诸妃争执服制之风潮又起矣。先是袁弥留时，曾有口头遗嘱，谓“己死后，于后克定暨诸子之丧服。

本无轩轾之可言，惟其诸妃，则当有数别，凡生有子女者，其服制帽视于后次一级。其未经生育之嫔妃，则又视已有所出者次之。”及袁死克定既遵嘱从事，致惹径未经生育之诸妃，大起龃龉。初贵儿、汪妃、阿香三人有曾已受孕而坠胎者，有已生而妖殇者，更有将获掌珠而未占弄璋之庆者，兹闻己之制服皆较诸妃而降，于是出而迳向克定大开谈判。谓：“汝父甫死，汝胡漠视吾侪至此，既同居嫔妃之位，则服制上宜享受一律平等之待遇。兹显有区别，所弗甘也。”乃同诣袁之陈尸榻侧，抚尸痛哭曰：“皇上初经弃吾侪而去，吾侪即受人种种之欺侮，则来日光阴如何消受。今若此，诚不如一死追随皇上于地下之为愈。”更捶胸顿足，号泣不止。他人劝慰之，亦弗听也。未几，由礼官发给制服，三妃均屏而不御。克定怒其状态倔强，因反屑相讥曰：“谁教汝侪不生子者，不知自爱而欲怨人耶？

且母以子贵，古有明训。吾安敢违背先例与父嘱哉？”三妃聆克定词严义正语，自知难以口舌争强，复迁怒于生有子女之妃。

与之诟谇不已，诸妃亦示肯相下，相与勃溪。时三朝元老某钜公，遂挟其顾命之资格，有所发表，谓“袁氏濒死时，曾有遗言，如诸妃中不守规则及无理持蛮者，立行逐之去”。三妃始不敢声，然决计不着制服。闻每届祭供时，三妃则淡妆素服，夹杂众中，匍匐灵前痛哭行礼，不知者几疑来宾吊唁，亦一怪现状也。





死后祈福形形色色之轶谈


袁皇帝大殓既毕，乃供奉梓宫于新华宫中之正殿上。此际于后以刲股受创甚重，病莫能兴。袁氏大殓时，尚须人扶掖至灵前成服，礼毕，仍还寝室。其余诸妃及袁之子女，皆使人粪除停丧处之两旁室中，以安被褛，谓之守灵。俟四十九日后，始去。宫中一日三供，届时家族必齐集举哀，哭声悠扬，宛似呖呖莺声花外啭也。自袁成殓之日起，以至终七止，宫中每日必建水陆道场，而绕吹声、唪经声、赞礼声、啼泣声喧哗纷杂。

又延聘喇嘛数百人为袁皇帝祈福，于三海空地上，高搭七级板台，设香花果供，昼夜灯火不熄。喇嘛以七人为一组，团团环绕升降台之左右上下，口中喃喃诵咒。更制泥人四十九具，皆摩肖袁状，有长髯老喇嘛捧之，众喇嘛随从。然日必易其一例。

如第一日所捧之泥人，其项下及手足间，均有枷锁镣铐，似罪人形，喇嘛谓其生前获有巨罪，须仗佛力度脱之，始可逐渐末减。然诵一日经咒，即能超拔一层业障也。及第二日，又易一泥人，则已释其镣铐。第三日，则有枷无锁。第四日，则并枷而亦无之，如是，至四十九日，泥人身着帝王冠服，端立于五色云霞之上，笑容可掬。老喇嘛谓已入天堂矣。是日，功德满圆。喇嘛群诣袁之诸子诸妃前索酬，且颂贺词，至贺词中作何语，则又啁啾格磔而不可解。是亦洪宪宫闱中一段趣史也。

相传喇嘛能摄取亡者灵魂至，与人问答，于生时无异。诸妃信之，因与老喇嘛商及此事。老喇嘛索万元为寿，诸妃立允其请。老喇嘛乃于净室中沐浴盥洗毕，着袁氏平昔所御之服，箕踞上坐，命其徒众画符诵咒，己则垂其二日，似鼾睡状。约数小时，老喇嘛忽于座上欠伸而起，张目四顾，突高声呼曰：“圣驾降临，尔曹速匍匐迎迓。”语已，仍就原座，双眸又合。

约炊许，复起，其气象不似适间之老喇嘛状，据云，此时袁之灵魂已附老喇嘛之体矣。第见其作不耐之语曰：“予迩来事大忙，卿等招予来此何故？”诸妃及诸子女聆其语，与平时无毫发异，于是环跪地上，泣曰：“陛下胡忍心弃吾侪而去乎？今仗活佛法力，召请陛下归来，补述生前未竟之语，以稍杀妾等思陛下之痛苦耳！然则陛下逍遥天上，果嫌岑寂乎？”答曰：“予颇不岑寂，因有闵妃为予伴，彼事事悉体会予意，颇能称旨，较予生前尤甚乐也！”诸妃曰：“陛下亦思及妾等乎？妾等久欲追随陛下而去，陛下其许我否耶？”答曰：“汝曹禄命未终，此际尚非其时。或他日可践是言。且予自脱离尘世以来，颇为安逸，尔曹果至，又多子一层烦恼。盖予甚不愿再与尔曹共居也。”诸妃闻此决绝语，咸泣不可仰。惟洪妃顿启一种疑团，正在心口相问时，忽袁氏灵发长叹之声，径呼洪妃之乳名曰：“兰罄，汝素以狡黠欺诈之心待人，胡独于予而亦然耶？

汝苟不信予者，予姑举汝之一二隐事以证。汝畴昔断送沈女官性命，非汝之掉弄玄虚所致乎？盗取予之冕服上珠钻，非汝之首先造意耶？以予原有之殓服，潜寄顿于瑞蚨祥，转售重价，非汝所为乎？将谁欺？”洪妃聆其语语适道破己之秘密，似乍闻霹雳一声，不觉胆魄俱丧，于是俯首不敢声。少顷，袁又曰：“予将去矣，方予来时，闵妃正届昼寝，予未告彼即匆匆至此，是时，彼当起也。彼素胆怯，脱不见予，彼又将号泣觅予，故予弗能久延，予去矣！”语至此，忽老喇嘛倒地而仆，良久始苏，徐徐起立，状极苶惫，叩以适间事，茫无所知，众无不信以为真。实则老喇嘛以重资贿赂左右侍从，探悉宫中秘史，故作是疑神见鬼之态，籍达骗取金钱目的也。

袁之第八子克轸，年甫十四龄，而狡狯过人，胆量尤大。

平时极不信有神奇鬼怪之事，人多以狂妄目之。一日，适值袁氏回煞之期，其全体家族皆匿居他室以避之，盖循俗例也。克轸当此际，不觉好奇之心忽生，至夜阑人静时，独自往停丧处，侦察形迹，瞷鬼物是否归来。坐俟良久，了无他异，因嗤其妄。

既思余既至此，不可不假托怪异恫人，以博一粲。乃移置灵帏前供设之什物，任意颠倒错乱，又以手指蘸水，濡染炉灰，于案上大书数十字曰：“予远道遄回，尔曹胡为躲避一空？生前则奉予如帝天，死后则视予为异物，予誓必报之。”书毕，即去。明晨，众人瞥睹案上字迹，读之，咸大惊失色，若以袁之灵魂果归来者，且慄慄危惧，深恐袁氏为崇，大有相惊怕之状。

克轸则于其旁吃吃笑不止，是亦秘史中极有趣味之轶闻也。





分产活剧


袁氏在日，筦钥出纳机关之大权，悉畀诸洪妃一人经承之，以故，洪之私囊所有较他妃而优厚。历年蓄积，竟达数百万之多，悉存储某某外国银行，事极秘密，当时无有知之者。惟克定稍稍悉其底蕴。及袁升遐后，克定悉举内部此指宫中一部分而言财政权，夺为已有。盖克定素知洪妃平时非常跋扈，屡于袁前媒孽己之短处，故今兹藉是以报复之也。洪妃因与力争，谓先帝遗诏，曾严令家族毋许妄更旧制，今口血未乾，遽违谆嘱，揆诸势理，似有未合。克定置之不答。由是，对于洪之感情大恶，即应给之月支，或不予，或愆期。洪妃不面索之，不给也。克定尝谓所亲曰：“洪氏为害群之马，不亟去之，终贻后患。”是语为洪妃侦知，因思不若为先发制人之计。乃暗中挑拨诸妃曰：“姊亦知彼人指克定拟尽逐吾姊妹行而去之乎？”诸妃愕然叩其说。洪妃遂捏造种种谰言，众惧甚，咸求计于洪。洪曰：“别无他策，惟有与彼分析财产为第一着，脱迟延，恐老爷子积蓄，弗得为吾侪所有矣。”众曰：“善。”

拟向克定开谈判。洪妃急止之曰：“徒与彼人哓哓无益也。为今之计，当先面邀某钜公，或可有效。盖老爷子濒危时，早料及必有今日，曾以是项全权，尽畀之某钜公。吾侪苟偕往，历诉彼人之虐待，渠未有不恻然心动而助吾姊妹者。”众韪其言。

明日，适某钜公至。洪妃招集诸妃于己室，面乞某钜公莅止，告以所苦。某钜公意似不许可，曰：“兹事出诸汝侪之造意，匪惟芸台绝对不肯承认，抑且有所藉口。谓汝侪将挟有其他之思想，及不规则之举动。且正在居丧之中，忽倡言分产，外人亦必妄生猜测，飞短流长也。吾为汝侪计划，姑俟诸他日可也。

“诸妃默不一语。洪氏亟致词曰：“公言确有至理，然妾谓过此以往，妾等虽欲分析，亦不可得，故再四磋商，宁冒大不韪，要求我公云天一垂手也”。语已，长跽其前而泣。某钜公睹是状，意良不忍。自念彼殆有不得已之苦衷在耶。且克定为人，余所素知。谓若辈勉与共处，终非长策。莫如趁此际为彼解决之之为得计。意已定，遂慨然允许，与克定微露其旨。在某钜公心理上，以为克定必严词拒绝，而不知正合其意。因欣然曰：“伯父即不言兹事，余亦将俟诸务部署毕。与伯父提议及此，不图伯父实先获我心也。至分产手续，吾父遗嘱中早经支配安垂，余当遵训履行。”某钜公颔之。于是袁氏分产之大问题发生矣。明日，先以查核财产实数为开始入手办法，合计现金恒产约二千万金。克定首先提出要求条件，商于某钜公。谓分析之事，自宜根据遗嘱，不容稍有变更。惟吾族人口浩繁，谁无私囊积蓄。要知此项私囊，亦皆吾父辛苦得来，若仅分公积财产，不特稍欠公允，抑且苦乐不均。今宜各出其个人所有置之公积财产中平均分派，庶并无轻重偏畸之弊。克定此语，盖意有专注与影射而云然也。当克定宣布时，洪妃周妃，首先极端反对。曰：“各个人私蓄，系当日于应得之月薪中，积累而致。

至珍贵饰物，或为老爷子之所赍，或为自置，似未便舆公积产相提并论也。”诸妃闻是语，靡不表不同意。众口一词，谓为不可。克定卒弗能得其要领而散。旋思得一策，亟使人召诸妃至，以言恬之曰：“若仅以二千万公产分析，每人所得为数甚微。须知洪周两氏之私蓄，较公产过半，设悉数内入公产中分之，则一律平均，无多寡韪殊之弊，汝侪又何乐不为乎？”诸妃曰：“万一彼两人不肯出其私囊，公子将以何法处置之？”

克定笑曰：“明日，吾当众宣布，彼必不应命。吾即旋展迅雷弗及掩耳之手段，率领仆从径人诸人之室而搜括之，则得矣。

“诸妃称其计之善。既返，悉各以存储寄顿他处，仅留其不甚宝贵之物品，及零星款项，以备检查而已。及明日，克定又邀众至，提议兹事。洪周两氏仍坚执前言，且指天誓日，谓己宝无多积蓄。克定曰：“吾滋弗言。”于是不容两妃置辩，即挈其心腹臧获辈多人，蜂涌入诸妃室，倾囊倒箧，严加搜检。凡有所得，悉编列号次，逐件登载册簿中。虽一丝一缕亦无所遗。

纷报竟日，始蒇其事。诸妃虽各有所储，亦仅值中人之产。盖以事前闻耗有所戒备故也。惟洪妃最为富有，计银行储券四百余万，现金及纸币五六十万，珠宝金翠装饰品，约值数十万，而衣物尚不在此数。周妃所有，虽稍亚于洪，然综计总数，亦有三百万元之谱。克定笑谓两妃曰：“充汝二人每月应入之资，暨吾父平时赐赉之数，安有如许巨款哉？非侵蚀公积金，焉能若是？”斯时洪周两氏，虽具有狡黠伶俐女秦仪之口吻，至此亦自知理屈词穷竟无一语为已辩护。惟有痛哭流涕，要求某钜公缓颊，不似畴昔之兀傲态度矣。分产之日，克定除邀其同族至戚因入京吊丧者、数十人列席外，所有一切事务，悉遵乃父遗嘱。统归某钜公计持之。先是克定核计原有之公产，舆夫洪周两妃之私蓄约三千万上下。因舆某钜公商曰：“余长子而又嫡出者也，在理，宜独得财产之半数，其半支配而分派之。

“某钜公似嫌其条件过苛，然又未便劝止之，第作模棱两可圆滑之语曰：“兹事，子以为可者，则行之。无庸余赞一词也。

“克定微窥某钜公意旨，乃于原有之公产中，取其半。余则合洪周两妃之私蓄，按股分给。诸妃以克定所得过厚，极力反抗，争执至旬日之久，迄未解决。克定即扬言于众曰：“若辈果再倔强者，吾将并此而弗予之，彼又奈我何哉？”诸妃悉是耗，惧甚，遂悉曲从。闻诸妃所得，少者十数万，至多者亦不得过百万以上。即洪周两氏，仅各分六十万元，较原有之私囊，只占十部分之一，是真不值之甚。夫亦大可怜矣。自分产之日起，即不共炊饮。诸妃各于所居之余屋中，或庋砖灶，或安设俭柴竈即铁灶、而购米运煤甚为忙碌，大似贞节堂中嫠妇新迁号舍置备一切锅厨碗箸也。每届早晨，必有数十男女仆从，各携大篾篮或小提篮，往市场购买菜蔬为佐餐之用。晌午时分，苟立三海四围瞩望，则见有无数缕缕炊烟，袅入空际，令人忘其为宫禁森严之地，直疑身入村落中也。诸妃既各自为炊，彼此断绝交际上之关系。虽平时感情极厚，至此，亦不互相过从。

惟每日祭供袁氏时，或晤一面。凡有所语，非此方诉说经济支绌，即彼方陈述度支竭蹶。揣其情状，又类富家翁虑人向已称贷，先以窘迫之语以禁止其发吻也者。先是袁每逢忌日或七期，诸妃咸自解悭囊购置纸箔锞锭香楮等物，亲诣袁之灵前焚化，以致哀思。比分产之后，所有一应祀品，不约而同悉数停止。

婢仆等诧为怪事，因叩之故，诸妃曰：“现今吾侪所得财产为数甚微，即使俭衣缩食，而来日光阴，尚不知如何敷度。生者既弗能自给，安有余资顾及死者乎？盖今非昔比，正不可相提并论也。”闻者皆痛诋其心太忍云。克定既攫取大宗财产，又搜罗关于帝制上存储之物。凡贵重之品，悉一律变易金钱，其中以檀香宝座之代价独昂。相传此宝座本备袁氏登极之用，竟体系千年老檀香雕制而成，式为龙形。龙首则安置座背，张巨口如盆，以珊瑚为舌，以白玉为齿，以金丝穿钻石为髯，而两目中嵌明珠如指大，珠之四周，更镶以钻石。五色灿灿，光彩不可逼视龙之周身，鳞甲齿齿然。鳞甲之隙，皆有金丝嵌入，时露黄色，宝光灼灼。至龙之五爪，即盘绕于座足，妙造自然，无牵就之弊。闻系大典筹备处处长袁乃宽所经办，为值约六十万元，可谓奢侈已极，惜袁未当一用也。及取消帝制后，袁令克定保存之。袁死，是物当然为克定所有。克定乃亟欲售之以得值，适有某国富商来华，拟不惜巨资，拟购置中国奇异物品，运往美洲巴拿巴马赛会。闻是耗，即要某当道介绍于克定。及见宝座，叹为得未曾有。询以代价若干，克定索八十万元。某洋商即如数畀之，且曰：“吾非以是座上镶嵌之珠钻宝贵也，实以为袁皇帝所御之物耳。吾购之俟赛会后，将置诸博物院中，为特别之陈列品。”云。





出丧声中之轶事种种


自袁氏升遐之日，至出丧，共九阅月。乃循古者天子之礼，至大出丧之奢移淫佚，当时证以京师人士之所见，各埠报章之所载，可以略见一斑，著者似无庸赘述。惟其间之种种遗闻轶事，不可不点缀一二，以为阅者诸君告焉。当出丧前一月，克定舆诸弟曾广刊讣告，遍散京内外各当道，及袁氏之门生故吏，敦请其届时齐集送丧。至一应赙仪，概不受领。惟诔词鞔章，敬谨拜赐。凡此皆普通之习见语，实则隆仪厚礼，仍照章受纳也。相传讣告上关于袁氏一生事实叙之甚详。先叙前清时之官阶，从叙民国时之政绩，兼收并用，遂成非驴非马之怪文，此亦极可笑之点也。其最奇者，篇中竟述及帝制失败之事，千迥百折，既自圆其说，又曲为辨护。论其律墨，可谓极尽能事矣。

而不知愈迥护，愈觉丑态百出。盖亦求辉反晦弄巧成拙也。闻是项佳制，乃前清鼎鼎大名殿撰公洪宪帝制功臣走狗之夏同龢手笔。克定曾致送三千元，倩其为己捉刀者也。自讣告刊送后，大受舆论之讥刺。克定惭恨交集，大骂夏同龢不止。令人收回前次讣告，并勒今夏退还三千元，是真亘古未有之奇闻也。当讣告刊送之后，京内外政界诸公，除馈赠优异巽之赙仪外，又致送诔词鞔章。计数日间，竟有千余件之多。其命意所在，非铺张扬厉之作，即善颂善褥之文，其实皆未得体也。惟其中有两联堪压倒元白。一则为扬度白海外寄赠者时杨度已置诸帝制罪魁之列，通辑在案，度已遁至外洋。，一为南方士民联名公者。杨度之联云“共和误民国，民国误共和，百世而后再平是狱；君宪负明公，明公负君宪，九泉之下三复斯言。”用意深远，措词微妙，而一种怨而不怒之意，寄让于词旨之外。

见者皆赞叹不已。而南方士民公送之联，则恣意谩骂痛快淋漓，又含有滑稽的意味。其文云：“称得四十余年来天下英雄，陡起雌心，假筹安两字名词，壹意进行，居然想学袁公路；仅做了八旬零三日屋裹皇帝，伤哉短命，援快活一时谚语，两相比较，毕竟差胜郭彦威。”克定阅之，知为反对者藉以泄忿也，立即撕而碎之置诸故纸簏中。仅以杨度之作悬列袁氏灵右，且皙子子为解人云。当袁氏弥留时，曾要于某钜公曰：“予死后，烦老友为予题主。”某钜公逊谢之。袁曰：“以予两人之交谊论，非君莫属。予今为友谊上之要求，君毋拒绝予也。”某钜公以其词旨诚恳，遂诺之。及袁氏出丧之期将届，先数日，克定偕诸弟亲诣某钜公之私第敦请，执礼之恭，为从来所未有闻。

某公私第，距离新华宫约三华里。克定舆诸弟往，不乘舆马，徒步而行。诸子中年龄稚弱者，不惯奔走，则有随从抱而置之肩上，而前后左右，悉有军队执械护绕，行人为之辟易。经过之地，断绝交通，两旁观者如堵。见森森枪林中，一片麻衣如雪，弥望无际。市中男妇老幼，无不艳羡袁氏享有多男之幸福。

及抵某公私第，数十武外，克定等即长跽地上，膝行而进。时某钜公已迎迓于家门以前矣。睹克定弟昆至，亟一一扶掖之，使起立。克定即致词曰：“礼不可废，伯父毋事过谦。”于是各向某钜公行叩首礼，某钜公亦答礼如仪。礼毕，克定即命驾返。盖以丧服在身，未便入其室处也。如是者三日无间断，比及题主日之晨。克定特备车马仪仗卤簿，随已又趋诣某钜公邸，偕诸弟雁行跪列门外，以俟某钜公之出。大礼官三人三请之，某钜公始着礼服，徐徐登舆，而炮声乐声大作。瘠呶嘈杂，令人耳鼓几为之震裂。某钜公高坐舆中，见克定等跪地上，殊不答礼，亦不令之起，是殆循社会上习惯也。未几，题主官宝舆缓缓行，克定率诸弟徒步追随于后，以示必恭必敬之意。顾日来往还，已疲于奔命，咸追踪弗及，汗流遍体，足曳于地，似不能转动。一种苶备之状态，悉呈集于面部。而年龄幼弱之子，甚有啼哭不前者。迨至新华宫外，随口答应道：“是”。杨太守道：“我目下要建一个七昼夜的水陆道场，特唤你来商议，须要得多少钱粮使费？”老和尚欢喜道：“原来老爷是要建道场么？”敢问老爷还是打点请几十众僧人？”杨太守道：“止用二十四众吧。”老和尚道：“这须得三百两才够。”杨太守道：“三百两的道场也还是将就的，只恐你善果寺中，那里得这许多有戒行的僧人？”老和尚道：“若是百姓人家的道场，还好寻几个搪塞过去，老爷这里可是当耍的？若不是持斋受戒，决不敢轻易送上坛。”杨太守道：“你寺中可选得几个？

“老和尚道：“本寺虽有百十余众僧人，能有几个做得正经？

老爷若要做这个道场，须待老僧到紫枫寺去请那如轮和尚才可。”杨太守道：“紫枫寺在那里？”老和尚道：“就是本寺过西三里多路。”杨太守道：“那如轮和尚有甚么德行？”老和尚道：“那如轮和尚自出世来，就吃了一口胎素，今年已有七十余岁，一生谨持戒行，崇奉佛教，目不视恶色，耳不听淫声，潜心经典，着意焚修，真三宝门中第一个有德行的和尚。

寺中徒弟徒孙，约有三十余众，个个都是看得经，礼得忏的。

老爷若选哪一日启建道场，待老僧去接他来就是。”杨太守道：“蒙各位老爷同发善念，就是初一日为始。你与我明日先请如轮来。”老和尚应了一声，正待起身，杨太守唤住道：“你且慢去，那一位斋供之类，须要两三日前预先打点齐备，我今日先取一百两银子与你拿去，你与我悉心做事，道场完毕，还有重谢。”老和尚听说个银子，就站住了脚，道：“老爷若要追荐甚么亡灵，伏乞开列名字，待老僧回去便好早写文疏。”杨太守一面吩咐取出纹银一百两来，一面开了追荐亡灵名字，并荐枉死城中冤魂等众，打发老和尚回去。之孝服想已置备，乞速畀我，俾成礼也。”克定以未经筹备对，囗囗正色曰：“予与帝父，虽非同姓，然论其感情，较他人之父子而尤挚，君未备是项制服，非蔑视吾也，实蔑视帝父耳。今若此，吾自置之。

“于是出资购布疋多件，饬成衣匠赶制数袭。并其妻子之服，亦备焉。每届祭奠之期，囗囗必着麻衣，偕袁氏诸子，匍匐苫块上举哀。而建设水陆道场之存斋簿上，必列己名。其称谓则署祀子囗囗囗字样，真怪事也。出丧之日，囗囗麻冕白衣草履，追随梓宫之后。诸子并无丝毫痛苦。惟囗囗则哭声大纵。旁观者窃窃私议，是真孝子也。及梓宫至彰德，囗囗乃筑室居于庐墓之旁。且誓于人曰：“余必俟服阙后，始离此间。”人咸信之。未几，段内阁为中德绝交事，舆黎黄陂龃龉，出走津门。

囗囗即乘此机会，夤缘偕段内阁入京，卒得皖省慰军使优差。

去岁，余曾即其入京事，著有俳体诗八首，今泚笔录之，以博阅者诸君子一粲焉。其一云：“小囗由来最有名，服官民国与亡清。曾欺故主张丰润，又拜干爷袁项城。帝父甘为公路死，臣儿偷学褚渊生。津门伏处真使惨，往事思量血泪并。”其二云：“几番运动到蓬莱，十扣柴扉九不开。旧式招牌今已换，闲曹位置忒难挨。只因误上称臣表，赢得人称帝制魁。耿耿雄心犹未死，颇思再热冷炉灰。”其三云：“果然蓬荜有光荣，平地飞来国务卿。久叹臣门如水净，那知敝宅忽春生相传段总理至津，曾假寓于囗囗囗私第中。。惊闻徐孺闲关至，聊学中郎倒屣迎，、憔悴故人谁枉顾，多情毕竟是宗兄。”其四云：“去岁诛锄帝孽芽，从今不敢住京华。护符权借夷人力囗囗囗住天津英租界，落魄频来路鬼椰。往事真成皇帝梦，故交忽莅使君车。虽然同姓非同族，五百年前是一家。”其五云：“纷纷挽驾有名公，车马迎门气势雄。莫谓留行无效力，果然让步可通融。逾垣贤士情词迫，大树将军口舌工。为拆姘头微细事，酿成府院闹争风。”其六云：“干木非同小丈夫，性情原不过迂拘。调人密献绕朝策，相国驰回冯妇车。划限须分新界限，为公莫下绝交书。纵然云雨皆消散，能否情怀复似初。

“其七云：“大家再向玉京游，小囗慎然泪两流。欲附末光彩风翼，好当风味烂羊头。失时我久悲扬意，得志人谁诮马周。

大树丛阴能庇荫，微躺此外复何求。”其八云：“谁不怨为撮合山，口翁立地笑开颜。依稀侍婢为妻妾，彷佛同知过道班。

莫谓此行无节操，固知久不耐疏闲。沿途妇孺争相望，小囗跟随大段还。”再録其得皖省慰军差使谐诗两首云：“卓荦丰姿思不群按囗囗虽四十许人，而面目甚俟俏。，干儿毕竟步青云。得时因去朝金阙，囗囗得是优差，系因偕段内阁入京，谒见黎黄陂之故。，便道归来小上坟囗囗因有帝制关系，皖省人士大愤，谓他日俟囗囗回籍，将施以极惨厉之手段。囗囗闻是耗，致春秋扫墓亦不敢归来。今得皖军宣慰使，大可乘便往祖宗庐墓一层拜也。。今作黎公宣慰使，昔为袁氏故将军。

从兹又获熏天势，双料头衔羡煞君。”纨扇秋风弃莫挥，颇思再醮赋于归。张郎忽然西厢借，刘备翻为北海依。相国无端争意见，渔翁趁便得时机。半生知遇休忘却，先后恩人两合肥按囗囗初为李文忠之家丁，李以其颇具小忠小信，故特加青睐。

于河工案内，附片密保，奉旨赏给同知职。今又随段内阁入京，而得膺是差遣，故曰：恩人两合肥。此诗非第语带滑稽，盖纪实也。先是克定初意，本欲号乃父之庐墓曰“袁陵”。某钜公似不赞成其说，谓袁氏生前称帝不成，未克身居大宝，且已取消洪宪年号，设更用袁陵名义，殊嫌未当。克定曰：“如伯父所言，然则大殓时，何以又用冕服乎？”某钜公曰：“冕服置柩中，人不之见。袁陵两字，则垂诸永久，未可相提并论。

为今之计，惟有执两用中，以愚见所及，称之为袁林可乎？林与陵同音，且古《说文》所载，陵与林通避陵之名，而仍陵之实，无有善于此者。”克定韪其言，乃于彰德之洹水旁，凿山錾石成一巨隧道，势稍欹，拾级而下，有平坦之地，面积约四千方尺，建筑正殿，旁列两廊殿之中央，安置朱漆梓宫，其侧则列俑如雁行。衣履执器，与生人无异。旛绰帏帐之属，无一不备。前陈祭品，篮簋完好。殿之四隅，各置巨银缸一。缸中满贮膏油，列炬其中，光彩粲然。梓宫之前，有巨案多具。凡袁皇帝生前之玩好物，悉罗列于其上，谓之殉葬。正殿之梁柱窗棂，咸以丹漆垩灰，绘以龙形，从耸握爪，张口如盆，状殊狞恶，令人望而生怖。益以隧中阴霾之气过重，入其中者似有森森鬼气拂面，发为之立。胆怯者，望而却走。隧道之外，有兵队护卫。是项卫士，皆由政府派来者，所需粮饷，亦由政府供给。四周则广栽树木，作围屏式。中央立巨石为牌楼，高矗云，表颜其上曰“袁林”，以壮视瞻。袁林距离住宅，约半里许，往还甚便。一日必祭供三次。每祭，袁之诸妃子女咸入隧道行礼，亦有以升降维艰而弗入者，即立于隧外以俟之。盖诸妃疲於奔命，亦以为烦也。





诸妃风流云散之琐谈种种


当袁氏在日，诸妃及诸子中，除少数之感情契合外，其余皆意见甚深。为保全袁之面子起见，袁面上不得不虚与委蛇，实则各自水火也。今袁氏升遐后，丧务既毕，财产又分，雅不愿再与克定同居。矧克定白奉乃父梓宫归葬以来，倡言升将重行整顿家庭规则。于是手订简章若干条，种种限制。极端严酷，兹志录之如下：一全族虽经分产，仍宜共居。二各自炊饮，不得有侵越情事。三不得无故出外，其有戚友家交际应酬上之关系，不在此例，然亦不许在外留宿。四禁止赌博及一切不规则之事。有犯之者，即没收其分得之财产，而驱逐之。五各个人不得时起勃谿及冲突情事。有犯之者，当听凭于夫人按照情节之轻重，处以相当之惩罚。六承受之财产，当由家主即克定自谓代为存储银行。即以常年子金，为衣食之用，平时不得无故提拔动用。七宅中设有男女两学校，以备家族中子女肄业。两校开辨经费，由家主筹垫。所有学膳书籍及一应用度，则肄业者仍按照外间普通学校定例缴纳。八凡关于婚男嫁女诸大事，仍由家主主持之。如家主否认，不得为强迫之争执。以下尚有繁细条目，不及备载。兹特举其崖略耳。诸妃咸谓其束缚自由，因一致起而反对之，要求其从事斟酌修改。

克定不可，曰：“吾之厘定各项治家规例盖为垂诸永久计，非专为汝侪悬兹万禁也。苟以变更家法为请者宁吾厘破败决裂，则弗能应命。或汝侪各自为计可乎？”诸妃曰：“敢问各自为计何所指？”克定曰：“无他，或去或留，吾不相强也。”诸妃一致援是语以为口实。首由洪妃对众宣布，谓赞成去者，居室之东隅，否则西向立。此言甫出，竟有多数人趋左，曰：“吾侪皆不愿居此也。”克定怒目而视良久乃曰：“吾固早知有今日，不图竟如吾所料耳。”于是稽核立于左方之人数，愿去者，为何氏、柳氏、洪氏、范氏、贵儿、大小尹妃、周氏即忆秦楼等八人。其愿留者，则黄氏、叶氏、翠媛、汪氏而已。

克定即作简单之演说曰：“汝侪既不愿与吾同居，吾胡能以强迫从事。惟此行是否何所适从，盖告我。”诸妃曰：“是时尚未决定，然不外京津沪汉等处耳。”克定曰：“予尚有最后之忠告数语，乞汝侪垂听之。”众请其说，克定曰：“无他，袁氏之门楣，吾父之名誉，及汝侪之操守，三者当特别注意，勿留污点贻笑于人也。”诸妃毅然曰：“兹事无庸过虑。”克定曰：“但得如此，吾心慰矣。”于是数日之内各各捆载行装，打叠财产，状至忙碌。迨部署已定，各挈其子女去。吾今就诸妃所至之从遗迹与近状一一记之。何妃虽为姑苏产，曾随其父母夙居津门，及久，遂以异乡为桑梓，盖亦习惯上使然也。自以身事袁后，忽忽廿余年，迄未归宁一次，今兹既回后此身之自由，早动故乡之念。矧其父虽于上年怛故，而白发老母尚依然健在。又安能恝然置之乎？乃囊括所有，携其子及媳，由彰德即日北上。比至天津于日租界赁一高大洋房以居，门首高悬黑字蓝牌一具，上书袁第宇样。而奴婢在前，仆从列后，养尊处优，其豪侈几埒于王侯。更接其老母与己并居，聊尽乌哺私情。居恒无俚，当挟三数美婢，乘摩托车出而游览。剧场餐馆，恒有其足迹。素衣缟服，装饰极雅淡，虽四十许人，尚不减当年风致。凡见之者，无不啧啧称羡弗置云。柳妃本为天津侯家垢韩家班之妓女，其充袁皇帝后宫之选者，乃为御干儿囗囗囗所贡献。其始颇擅专房之宠，及袁购置他妃，遂稍稍与之寝疏，然感情上亦颇不恶，盖以彼虽为勾阑中人物，而语言沉默，气度端凝，持躬接物事事尤能持大体。待遇仆极和霭可亲，从无严厉之词色。以故，人多称道之。且事袁二十余年，既不为非分之干求，又不持骄矜之态度。自袁面上观之，亦不过置其人于无声无息之列，一生保泰持盈，其所见者大也。此次不愿寂居彰德，遂与何妃偕至天津。昔日遨游之地，今一旦重临兹土，不觉动今昔之感。目沧桑顿易，从前故旧大半凋零，竟无一人相识者。惟御干儿囗囗囗曾与已有一面之雅，因往依焉。御干儿极表欢迎，为之赁屋以居。更殷勤照拂，晤面时仍以皇庶母呼之。顾柳妃承分之财产约六十万金，拟托御干儿代储银行。

适御干儿正与三数同志，组织一大银楼于河北大街，方从事招股。闻皇庶母有兹大宗巨款，极力怂恿，劝其合资，且言利息较存诸银行大愈倍蓰。柳妃为其所惑，欣然允诺。自合资后，两人之踪迹益密。说者谓御干儿之于柳妃，宛然春秋时范大夫载西子游五湖故事。然事关个人私德，著者正未敢遽下断语也。

洪妃一生，他无所长，惟以诡谲诈虞之手段胜人。当时除得袁皇帝欢心外，其余诸妃及服役人等，苟提洪妃之名，无有不喃喃咒骂弗止者。兹大家风流云散，他妃或给伴偕行，或凭屋同居，惟洪妃则挟其不事正业之子，踽踽独行。始欲依从兄述祖以居，继因其为宋案嫌疑，匿居东三省，踪迹靡定，无处寻觅。

不得已，乃挈其子女由彰德迳赴汉口，卜居于华景街庆安里。

易其姓氏，伪言为大家眷属，盖恐人觊觎所有，此着即其狡猾处也。不料恶贯满盈，天道报施不爽。洪妃自匿居华景街后，未及数月，而忽有兵掳掠之巨祸发生。先是袁氏帝制自为时，西南各省称兵反抗，袁皇帝欲以武力解决，曾派重兵南下，驰往云贵川湘，决最后之胜利。又以武汉握全国中心枢纽，为南北必争之地。因派第七师团赴汉，驻扎华景街一带此地是华界防堵，盖防患未然也。未几，袁死。黎黄陂依法继任，乃命出发各省之兵，一律撤除。讵第七师团兵土，于开拔之前一夕，忽大施奸淫掳掠伎俩，竟将华景街全区，劫掠一空，且有纵火杀人情事。而洪妃亦在殃及池鱼之列。闻其被抢时为数军士捆缚，欲施以淫污。洪知不能免，乃大呼曰：“若曹毋得野蛮，余非他人，乃袁皇帝之第六妃也。”兵士不之信。有一军官闻是语，趋前熟视良久曰：“是也。”亟命兵士释其缚。洪伏地乞其勿损害己之财产。官曰：“吾为汝缓颊，免淫则可。

若曰禁止彼辈不席卷所有也，余实无此权力。设造施压制，恐若辈翻转面皮，即余亦难免生命之危险。”于是不顾而去。兵士果饱掠无遗。所幸存储银行之银券，尚置诸衣际，未为众所攫取。事后，知此地不可久居，亟提取存款，复行至京。然其所有，已去十之五六矣。不敢举以告人，惟悔恨欲绝己耳。范妃名风儿，本为侍婢出身，自充袁氏下陈选之后，其人浑浑噩噩，无可称道，亦无可非刺。今兹与克定离居，乃归其母家。

时其母即克定乳母已物化，遂为其兄嫂是依。兄以位列椒房亲之故，频年受凤儿津贴，家道可称素封。曾与友人合资组织一制造自来火厂于汴省，近以营业不甚发达，负债累累，意将停歇。其妹归来，且挟有重资，大喜，即向之假三万金维持，得以继续经营。遂恢复原状，未始非一大补助也。闻风儿无所出，仅产一女。濒行时，克定念其为乳母之女，从优待遇，特赠以一万元旅费，藉壮行色。并使人护送至汴。贵儿乃为盛杏荪所赠，欲以此赝鼎与桂儿混淆者也兹事，余己于第一编第十节中，言之綦详。。兹不愿与克定同居，乃挟资偕周妃赴沪，侨寓于静安寺路民厚南里。陈设什物，踵事增华。出资购置摩托车一乘，暇时，辄至盛宅，与桂儿把晤。敲棋博奕，饮酒赏花，或并车而出，出入于剧馆游戏场之间。衣饰华丽，允为上海妇女所独步。一夕，某大舞台征聘梅兰芳来申演剧，场中几无隙地。忽见有两丽人携手翩翩入，淡妆素服时两人均在丧服中，丰致可人。而两氏项下璎珞，则有特殊之点，盖一则系钻石，一则系明珠所穿制也。电灯之下，掩映着五光十色，射人眼帘，不可逼视。全场观客无不注意，不知为谁家眷属。多方侦察，始悉一为袁皇帝之宠妃，——为故宫保之爱姬也。嗣后，每届两氏出，而游览摩托车之后，必有无数青年子弟，乘自行车追随于后。沪谚谓之曰：“钉梢。”诚咄咄怪事也。

大小尹妃，本为姊妹行，效娥皇女英，而委身事袁者也。

姿首既佳，而性情尤和缓。特其心机与手段，近在洪周两妃之下，故不克博袁氏之宠异。所幸袁之第十一十二两子，为彼姊妹所出，分产时所得甚优。此次与诸妃同去，彼夙爱杭州西湖风景，因摒挡所有，由彰德至浙，且下居焉。未及数月，大尹妃染时疫暴卒。小尹妃以孤孀幼子，未便久滞异乡，乃扶阿姊之尸棺，率两子遄返。适克定因有事赴沪，遂挈之归彰德。小尹妃乃相依以终焉。

周妃事袁，仅四年有奇，而宠幸与权力，直驾诸妃而上，几与洪妃各树一帜。以故两氏表面上虽极称契合，实则互相水火之意见，悉寓于无形中也。当洪妃赴汉时，本邀忆秦楼即周氏偕行，周妃因洪与己性情不合故，乃婉词谢绝，迳与贵儿结伴至沪，亦假居于静安寺路民厚里。所居之室，与贵儿比邻而居，互相过从，密迩异常。旋为他故，忽起龃龉，遂断绝往还。贵儿日与盛氏之桂儿游，周妃乃与沪地女学界征逐。盖周素通文翰，自入袁氏后宫之选，曾学得几句爱比西提、”、、，颇有文明女士之称。以故一般女学界，咸喜与之联络感情也。一日，爱俪围开筹账大会，遍邀旅沪绅商仕宦之眷属，入场参观。周妃亦与共列焉。及演说至筹账事，周妃慨然资助二万元，当场士女无不极端注意。初不知为谁也，探访之，始悉为洪宪皇帝之宠妃。于是争相趋慕，周遂于女界社会上，崭露其头角矣。惟周平时极挥霍，对于交际上，尤喜出人头地。

闻其与某遗老之如夫人，结谱为姊妹行。曾以四千五百元，购一钻石约指为赠。坐是之故，迩来因日用浩繁，致承分之财产，已去十之三四矣。

凡此系专指不愿与克定同居之诸妃而言之也。至若留而不去诸妃之秘史，余当略叙其巅末焉。如黄妃则随袁最久，与克定之感情尚不恶，愿举其所得之财产，悉数畀克定，为生养死葬之费。克定亦颇善视之。叶妃生子女极多，为人又极和平浑厚，素为于后所推许，且倚之如左右手，踵步几不能离，故叶遂依于后以终。至汪翠媛，年龄尚稚，设听其自由得居索处。

恐不免有不规则之举动发生，其始亦欲偕何柳诸氏偕去，旋为于后所申饬，乃不果行。自是以后，惟有敷度此无聊之岁月而已。著者以其非书中重要人物也，仅略叙数语足矣。至于袁之诸子，咸各随其生母以去。惟克文则形单影只，挟资来沪即卜居于是焉。杜门谢客，不与人征逐。其与已相依为伴者，惟古书字画碑帖金石之类而已。更喜偕当代文人学士，赋诗饮酒，且好作散漫游。如虎邱、惠泉、邓尉诸山，以及杭州西湖名胜，无地不有其足迹。质言之，盖仍不改名士态度也。居恒与二三契友，评论当今人物，极崇拜蔡松坡为人。上年松坡病故于日本福冈医院，灵柩回国时，道经上海，克文曾制一輓联赠之曰：“军人模范国民模范，自由精神共和精神”。见者咸诧为怪事。

或叩之曰：“尊甫到手帝制，推翻于蔡氏之手，论其势则不两立。于今以是联挽蔡，将置尊甫于何地乎？”克文笑曰：“就私情论蔡，我仇也。就公义言，吾极推重之。执两义相衡，吾宁置私情而趋公义。”或服膺其论，其旷达有如此者。





第八编　结论


嗟往！阅吾书者诸君，余著洪宪宫闱秘史，已达十余万言矣。篇中由袁氏涉世起，以迄死后，凡关于宫闱中之遗闻轶事，无不搜罗殆遍，而且分统系编目次，依序纪载。有条分缕晰之功，无颠倒错乱之弊。更于吾前著之《袁世凯轶事》及《八十三日皇帝之趣谈》，无一意相犯，无一语雷同。即此可以对阅者诸君而问心无愧矣。顾或者谓，宫闱森严之地也；秘史，不与人知之事也，子之所著是书，安得有如许事实与材料，而供子摭拾，以成此洋洋洒洒十余万言之巨制哉？窃恐子之纪载，无非向壁虚造想当然耳之文。不然，又安得有如是至详且细哉？夫凡此之语，吾亦无庸与之哓哓致辩。第念吾之书中事实与材料，秘乃为吾友某君之告吾耳。然则既为吾友某君所述，则必出自吾友向壁虚想当然耳无疑。嗟乎！庸讵知吾友告我之事实与材料，实有姑苏某女士之所述，实由耳闻目见而来，曷为得以耳闻目见？曰：以彼在袁氏门下，奔走数十余年之故。

某女士既得诸耳闻目见，然则女士决非向壁虚造想当然耳。可知女士既非向壁虚造想当然耳。然则某君告我之语，亦决非向壁虚造想当然耳。更可知，夫某君述女士之所述，吾即述某君之所述，然则吾所著洋洋洒洒十余万言之《洪宪宫闱秘史》，其中事实与材料，则决非向壁虚造想当然耳又可知矣。书中所载，皆宫闱中之形形色色见见闻闻，下至锁碎之事，亦无不备列，决无一语含有政治上臭味。是以吾书能有此洋洋洒洒十余万言之巨制，诚哉其难能而可贵也。阅者诸君以吾言为谬乎？

盍取吾书而一读之。





