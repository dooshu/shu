秦韬玉全集 - (唐)
　送友人罢举授南陵令
　仙掌
　采茶歌（一作紫笋茶歌）
　对花
　塞下
　陈宫
　题竹
　春雪
　燕子
　贫女
　春游
　吹笙歌
　咏手
　长安书怀
　亭台
　钓翁
　天街
　问古
　豪家
　奉和春日玩雪
　独坐吟
　句
　桧树
　寄怀
　题刑部李郎中山亭
　横吹曲辞。紫骝马
　读五侯传
　鹦鹉
　寄李处士
　八月十五日夜同卫谏议看月
　边将
　织锦妇
　曲江
　隋堤
　投知己
　贵公子行
　牡丹





ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　








秦韬玉全集 - (唐)







送友人罢举授南陵令

共言愁是酌离杯，况值弦歌枉大才。献赋未为龙化去，
除书犹喜凤衔来。花明驿路燕脂暖，山入江亭罨画开。
莫把新诗题别处，谢家临水有池台。


仙掌

万仞连峰积翠新，灵踪依旧印轮巡。何如捧日安皇道，
莫把回山示世人。已擘峻流穿太岳，长扶王气拥强秦。
为余势负天工背，索取风云际会身。


采茶歌（一作紫笋茶歌）

天柱香芽露香发，烂研瑟瑟穿荻篾。太守怜才寄野人，
山童碾破团团月。倚云便酌泉声煮，兽炭潜然虬珠吐。
看著晴天早日明，鼎中飒飒筛风雨。老翠看尘下才熟，
搅时绕箸天云绿，耽书病酒两多情，坐对闽瓯睡先足。
洗我胸中幽思清，鬼神应愁歌欲成。


对花

长与韶光暗有期，可怜蜂蝶却先知。谁家促席临低树，
何处横钗戴小枝。丽日多情疑曲照，和风得路合偏吹。
向人虽道浑无语，笑劝王孙到醉时。


塞下

到处人皆著战袍，麾旗风紧马蹄劳。黑山霜重弓添硬，
青冢沙平月更高。大野几重开雪岭，长河无限旧云涛。
凤林关外皆唐土，何日陈兵戍不毛。


陈宫

临春高阁拟瀛洲，贪宠张妃作胜游。更把江山为己有，
岂知台榭是身雠。金城暗逐歌声碎，钱瓮潜随舞势休。
谁识古宫堪恨处，井桐吟雨不胜秋。


题竹

削玉森森幽思清，院家高兴尚分明。卷帘阴薄漏山色，
欹枕韵寒宜雨声。斜对酒缸偏觉好，静笼棋局最多情。
却惊九陌轮蹄外，独有溪烟数十茎。


春雪

云重寒空思寂寥，玉尘如糁满春朝。片才著地轻轻陷，
力不禁风旋旋销。惹砌任他香粉妒，萦丛自学小梅娇。
谁家醉卷珠帘看，弦管堂深暖易调。


燕子

不知大厦许栖无，频已衔泥到座隅。
曾与佳人并头语，几回抛却绣工夫。


贫女

蓬门未识绮罗香，拟托良媒益自伤。
谁爱风流高格调，共怜时世俭梳妆。
敢将十指夸针巧，不把双眉斗画长。
苦恨年年压金线，为他人作嫁衣裳。



春游

选胜逢君叙解携，思和芳草远烟迷。小梅香里黄莺啭，
垂柳阴中白马嘶。春引美人歌遍熟，风牵公子酒旗低。
早知有此关身事，悔不前年住越溪。


吹笙歌

信陵名重怜高才，见我长吹青眼开。便出燕姬再倾醑，
此时花下逢仙侣。弯弯狂月压秋波，两条黄金f8黄雾。
逸艳初因醉态见，浓春可是韶光与。纤纤软玉捧暖笙，
深思香风吹不去。檀唇呼吸宫商改，怨情渐逐清新举。
岐山取得娇凤雏，管中藏著轻轻语。好笑襄王大迂阔，
曾卧巫云见神女。银锁金簧不得听，空劳翠辇冲泥雨。


咏手

一双十指玉纤纤，不是风流物不拈。鸾镜巧梳匀翠黛，
画楼闲望擘珠帘。金杯有喜轻轻点，银鸭无香旋旋添。
因把剪刀嫌道冷，泥人呵了弄人髯。


长安书怀

凉风吹雨滴寒更，乡思欺人拨不平。长有归心悬马首，
可堪无寐枕蛩声。岚收楚岫和空碧，秋染湘江到底清。
早晚身闲著蓑去，橘香深处钓船横。


亭台

雕楹累栋架崔嵬，院宇生烟次第开。为向西窗添月色，
岂辞南海取花栽。意将画地成幽沼，势拟驱山近小台。
清境渐深官转重，春时长是别人来。


钓翁

一竿青竹老江隈，荷叶衣裳可自裁。潭定静悬丝影直，
风高斜飐浪纹开。朝携轻棹穿云去，暮背寒塘戴月回。
世上无穷嶮巇事，算应难入钓船来。


天街

九衢风景尽争新，独占天门近紫宸。宝马竞随朝暮客，
香车争碾古今尘。烟光正入南山色，气势遥连北阙春。
莫见繁华只如此，暗中还换往来人。


问古

大底荣枯各自行，兼疑阴骘也难明。无门雪向头中出，
得路云从脚下生。深作四溟何浩渺，高为五岳太峥嵘。
都来总向人间看，直到皇天可是平。


豪家

石甃通渠引御波，绿槐阴里五侯家。地衣镇角香狮子，
帘额侵钩绣避邪。按彻清歌天未晓，饮回深院漏犹赊。
四邻池馆吞将尽，尚自堆金为买花。


奉和春日玩雪

北阙同云掩晓霞，东风春雪满山家。
琼章定少千人和，银树先开六出花。




独坐吟

客愁不尽本如水，草色含情更无已。
又觉春愁似草生，何人种在情田里。


句

女娲罗裙长百尺，搭在湘江作山色。（《潇湘》。
见《诗话总龟》）


桧树

翠云交干瘦轮囷，啸雨吟风几百春。深盖屈盘青麈尾，
老皮张展黑龙鳞。唯堆寒色资琴兴，不放秋声染俗尘。
岁月如波事如梦，竟留苍翠待何人。


寄怀

总藏心剑事儒风，大道如今已浑同。会致名津搜俊彦，
是张愁网绊英雄。苏公有国皆悬印，楚将无官可赏功。
若使重生太平日，也应回首哭途穷。


题刑部李郎中山亭

侬家云水本相知，每到高斋强展眉。瘦竹亸烟遮板阁，
卷荷擎雨出盆池。笑吟山色同欹枕，闲背庭阴对覆棋。
不是主人多野兴，肯开青眼重渔师。


横吹曲辞。紫骝马

渥洼奇骨本难求，况是豪家重紫骝。膘大宜悬银压銙。
力浑欺却玉衔头。生狞弄影风随起，躞蹀冲尘汗满沟。
若遇丈夫皆调御，任从骑取觅封侯。


读五侯传

汉亡金镜道将衰，便有奸臣竞佐时。专国只夸兄弟贵，
举家谁念子孙危。后宫得宠人争附，前殿陈诚帝不疑。
朱紫盈门自称贵，可嗟区宇尽疮痍。


鹦鹉

每闻别雁竞悲鸣，却叹金笼寄此生。早是翠襟争爱惜，
可堪丹觜强分明。云漫陇树魂应断，歌接秦楼梦不成。
幸自祢衡人未识，赚他作赋被时轻。


寄李处士

吕望甘罗道已彰，只凭时数为门张。世途必竟皆应定，
人事都来不在忙。要路强干情本薄，旧山归去意偏长。
因君指似封侯骨，渐拟回头别醉乡。


八月十五日夜同卫谏议看月

常时月好赖新晴，不似年年此夜生。初出海涛疑尚湿，
渐来云路觉偏清。寒光入水蛟龙起，静色当天鬼魅惊。
岂独座中堪仰望，孤高应到凤凰城。




边将

剑光如电马如风，百捷长轻是掌中。无定河边蕃将死，
受降城外虏尘空。旗缝雁翅和竿袅，箭撚雕翎逐隼雄。
自指燕山最高石，不知谁为勒殊功。


织锦妇

桃花日日觅新奇，有镜何曾及画眉。只恐轻梭难作匹，
岂辞纤手遍生胝。合蝉巧间双盘带，联雁斜衔小折枝。
豪贵大堆酬曲彻，可怜辛苦一丝丝。


曲江

曲沼深塘跃锦鳞，槐烟径里碧波新。此中境既无佳境，
他处春应不是春。金榜真仙开乐席，银鞍公子醉花尘。
明年二月重来看，好共东风作主人。


隋堤

种柳开河为胜游，堤前常使路人愁。阴埋野色万条思，
翠束寒声千里秋。西日至今悲兔苑，东波终不反龙舟。
远山应见繁华事，不语青青对水流。


投知己

炉中九转鍊虽成，教主看时亦自惊。群岳并天先减翠，大江临海恐无声。

赋归已罢吴门钓，身老仍抛楚岸耕。唯有太平方寸血，今朝尽向隗台倾。



贵公子行

阶前莎毬绿不捲，银龟喷香挽不断。乱花织锦柳撚线，妆点池台画屏展。

主人公业传国初，六亲联络驰朝车。斗鸡走狗家世事，抱来皆佩黄金鱼。

却笑儒生把书卷，学得颜回忍饥面。



牡丹

折妖放艳有谁催，疑就仙中旋折来。图把一春皆占断，固留三月始教开。

压枝金蕊香如扑，逐朵檀心巧胜裁。好是酒阑丝竹罢，倚风含笑向楼台。