





内容提要

《枣窗闲笔》一卷，是由《续红楼梦七种书后》及《镜花缘书后》汇录而成。此书为清爱新觉罗裕瑞所撰。书中搜集曹雪芹与《红楼梦》的一些早期评述，颇具探索价值。

思元斋自识

秋凉试笔，择抄旧作，捡的《续红楼梦七种书后》及《镜花缘书后》，汇录一处，以存鄙见。所论是否，未敢自信。论诸书多贬少褒，夫岂好为指摘他作哉？盖矢在弦上不得不发。若雪芹有知，当心稍慰也。颇怪天下不乏通人，而独出此数不通人，偏要续貂，何故？想通人知书难续，故不为耳。镜花缘自建帜者，唯于自夸不惭，与诸续如出一辙。考前人佳制都无此病，所谓狂医无好药者也。余故论之。




程伟元续《红楼梦》自九十回至百二十回书后

《红楼梦》一书，曹雪芹虽有志于作百二十回，书未告成即逝矣。诸家所藏抄本八十回书，及八十回书后之目录，率大同小异者。盖因雪芹改《风月宝鉴》数次，始成此书。抄家各于其所改前后第几次者，分得不同，故今所藏诸稿未能划一耳。

此书由来非世间完物也，而伟元臆见，谓世间当必有全本者在，无处不留心搜求，遂有闻故生心思谋利者，伪续四十回，同原八十回抄成一部，用以绐人。伟元遂获赝鼎于鼓担，竟是百二十回全装者，不能鉴别燕石之假，谬称连城之珍。高鹗又从而刻之，致令《红楼梦》如《庄子》内外篇，真伪永难辨矣。不然即是明明伪续本，程高汇而刻之，作序声明原尾，故意捏造以欺人者，斯二端无处可考。但细审后四十回，断非与前一色笔墨者，其为补著无疑。

作《后红楼梦者》随出，袭其故智，伪称雪芹续编，亦以重价购得三十四回全璧。犹恐世人不信，伪撰雪芹母札，以为确证。殊不合理，所谓欲盖弥彰矣。余另有书后细论其不合理处，载在此篇之后，深叹其前做俑而后效颦也。

此四十回，全以前八十回中人名事务，苟且敷衍，若草草看去，颇似一色笔墨。细考其用意不佳，多杀风景之处，故知雪芹万不出此下下也。

观前五十六回中，写甄家来京四个女人见贾母，言甄宝玉情性并其家事，隐约异同。是一是二，令人真假难分，斯为妙文。后宝玉对镜做梦云云，明言真甄假贾，仿佛镜中现影者。讵意伪续四十回家，不解其旨，呆呆造出甄、贾两玉，相貌相同性情各异，且与李绮结婚。则同贾府严成二家，嚼蜡无味。将雪芹含蓄双关极妙之意，荼毒尽矣。吁，雪芹用意，岂惟至五十六回而始发哉？其于第二回贾雨村与冷子兴言，其在金陵甄家处馆时，见甄宝玉受责呼姐妹止痛，及惟怜爱女儿情性等语，已先为贾宝玉写照矣。伪续之徒，岂得梦见。

再贾母王夫人皆极慈爱儿女之人，偏要写为贾母忙办宝玉宝钗姻事，遂忘黛玉重病至死，永不看问。且言若是他心里有别的想头，成了什么人了呢？我可是白疼了他了云云。此岂雪芹所忍作者？

王夫人因惜春非亲生女，有忙事遂将惜春略过云云。似此炎凉之鄙，又岂雪芹所忍作者？

贾政者，前卷极称之人也。竟写为作外官糊涂无能，不善管家人长随，遂至声名狼藉，侥幸得轻参而回云云。又岂雪芹所忍作者？

和尚送通灵宝玉来，口口声声要一万银子，剌剌不休。虽系假话，甚觉贫俗可厌。

黛玉屡写病已垂危不起，随后同众而出，数回一辙。

妙玉走火入魔，潇湘馆鬼哭等处，皆大杀风景。

结束贾雨村归结红楼梦，愈蛇足无谓。

呜呼，此谓为雪芹原书，其谁欺哉？四十回中似此恶劣者，多不胜指，余偶摘一二则论之而已。且其中又无若前八十回中佳趣，令人爱不释手处。诚所谓一善俱无、诸恶备具之物。迺用之滥竽于雪芹原书，苦哉，苦哉！





后红楼梦书后

闻旧有《风月宝鉴》一书，又名《石头记》，不知为何人之笔。曹雪芹得之，以是书所传述者，与其家之事迹畧同，因借题发挥，将此部删改至五次，愈出愈奇，乃以近时之人情谚语，夹写而润色之，借以抒其寄托。曾见抄本卷额，本本有其叔脂研斋之批语，引其当年事甚确，易其名曰《红楼梦》。

此书自抄本起至刻续成部，前后三十余年，恒纸贵京都，雅俗共赏，遂浸淫增为诸续部六种，及传奇、盲词等等杂作，莫不依傍此书创始之善也。

雪芹二字，想系其字与号耳，其名不得知。曹姓，汉军人，亦不知其隶何旗。闻前辈姻戚有与之交好者。其人身胖头广而色黑，善谈吐，风雅游戏，触境生春。闻其奇谈娓娓然，令人终日不倦，是以其书绝妙尽致。闻袁简斋家随园，前属隋家者，隋家前即曹家故址也，约在康熙年间。书中所称大观园，盖假托此园耳。其先人曾为江宁织造，颇裕，又与平郡王府姻戚往来。书中所托诸邸甚多，皆不可考，因以备知府第旧时规矩。其书中所假托诸人，皆隐寓其家某某，凡性情遭际，一一默写之，唯非真姓名耳。

闻其所谓宝玉者，尚系指其叔辈某人，非自己写照也。所谓元迎探惜者，隐寓原应叹息四字，皆诸姑辈也。

其原书开卷有云“作者自经历一番”等语，反为狡狯托言，非实迹也。本欲删改成百二十回一部，不意书未告成而人逝矣。

余曾于程高二人未刻《红楼梦》版之前，见抄本一部，其措辞命意，与刻本前八十回多有不同，抄本增处，减处，直截处，委婉处，较刻本总当，亦不知其为删改至第几次之本。八十回书后，惟有目录，未有书文，目录有‘大观园抄家’诸条，与刻本后四十回‘四美钓鱼’等目录，迥然不同。盖雪芹于后四十回虽久蓄志全成，甫立纲领，尚未行文，时不待人矣。

又闻其尝作戏语云：“若有人欲快睹我书，不难，惟日以南酒烧鸭享我，我即为之作书”云。

观刻本前八十回虽系其真笔，粗具规模，其细腻处不及抄本多多矣，或为初删之稿乎？至后四十回迥非一色，谁不了然，而程、高辈谓从鼓担无意中得者，真耶假耶?

此因《后红楼梦》书后，先补及原书八十回，及伪补续四十回之一切原委者也。至於《后红楼梦》三十回，又和诗等二回，则断非雪芹笔，确为逍遥子偽託之作。

其和诗二回，本载别号，谓非雪芹笔者勿论，但论其三十回中支离矛盾处而已。

其开卷即假作出雪芹老母家书一封，弁之卷旨为序，意谓请出如此绝大对证来，尚有谁敢道箇不字？作者自觉甚巧也，殊不知雪芹原因托写其家事，感慨不胜，呕心始成此书，原非局外旁观人也。若局外人徒以他人甘苦浇己块垒，泛泛之言，必不恳切逼真，如其书者。

余闻宝玉係雪芹叔辈，而后书以雪芹为贾政之友，为宝玉前辈世交，以姪反作为迺叔之前辈，可笑。又每混入书中，参杂不离，前书中何未见雪芹自道隻字乎？再按雪芹二字，不似其名，而此书曹太夫人札称雪芹儿云，岂有母称其子之字号之理。

夫贾者假也，安得其名贾氏妻表哉。原书贾雨村言东汉贾复之后云云，



31

借光耀祖宗，妄攀遥遥华冑，不必引为宝标。其表以贾源为始祖，以贾代华为宁国公，贾代善为荣国公，大与原书不符。但原书刻本亦有错误，至第三回黛玉初到时，见御赐匾有小字注为“刚荣国公贾源”云。五十三回年例赐祭银黄布袋上，写“宁国公贾演、荣国公贾法”云。荣国公名源乎？法乎？二者自有一误，豈抄误者乎？

第二回冷子兴演说中，未出宁荣二公之名，但言二公係同胞，宁长荣次，宁公生四子，身后长子代化袭官，代化生二子，长名敷，幼即身故，次名敬，袭官生子贾珍，敬在即让其子珍承袭。荣公身后，长子代善袭官，代善娶金陵史侯女为妻，生赦、政二子云云。《后书》以贾源为始祖，以代化代善为宁荣二公，大谬甚矣。

凡例载每卷有雪芹手㝎，及潇湘馆图章，全书益无残缺，故以重价得之付梓云云。则是黛玉者，当时确有其人，名姓皆就假托矣。

何故首回开卷复云，书中假假真真，万言不少。无论贾宝玉本非其名，即黛玉宝钗亦多借影。其饿自云妃贾母以下，一概可知云云。而世表凡例言之鉴鉴，方以林夫人实有为确证。

第一回又如此言，非矛盾乎？

此係作者前后之文，未曾校对尽一年，留此脱K，使人灼见其短饰之情，又谓宝玉幼以心KK色一一，与前卷警句谓宝玉为意淫者，字眼虽K同，用意相较天壤，且此书果係雪芹手笔，豈有处处极力自夸之理。

末尾以黛玉引小青摘句题红楼梦卷为收结，且因小青二字，令为识为情定之意，关联开卷情字之因，自羡有饽不尽，如江上青峯之妙，俱无足观。

再前篇已论程伟元补续之四十回中，不应将甄家呆写过实，大失雪芹真假相K妙意。

此后书又效尤，写甄宝玉假冐斯文，实市井宿娼类。

贾宝玉又徒行，几至不免。因彼无行，将李绮亲事打退。

真考既不堪如此，假者又何足道。

其立意欲为黛玉吐气，故写其有足有差，放国之K，以补前寄居舅家，孤才笼独之恨。写其知志不顾许宝玉者，以洗前受污语，谓林姑娘有心病之缺K也。

过于恬退，则又失于无情。故复补出误闻宝玉被执，即服毒以独之。此作者深心处，而人亦看得出。

再甄士隐久已悟道之人，又写为还俗受职，不但无谓，且后卷并无用处。

书中用字眼多不合京都时语，如搽脸必曰“抹脸”，或是当用顽闹、顽要、顽意、顽唤、顽戏等等字眼。当分别之处，惟用顽儿二字，不别加字眼分别，多不K话。当用我们处，全用咱们，当用算计处，必用打谅。如此口吻，不合时语者不胜屈指。

且书中错字太多，亦其付梓时未收拾妥当之故。

以上所论皆其劣处也，其佳处亦指高论之。

第一佳处，无诸续编写闺人上阵当场出丑之恶习。

其次佳处，每回将终必另引一事相视，虽然有饽音，颇肖雪芹笔意。

其三佳处，写大家人家尊卑上下皆有难言心事，不顺率然吐出，忍耐心头。欝欝不畅，又有儿女之情，含蓄难舒，化作闲愁之趣，亦似前书。

其四佳处，写园亭水树春风秋月之景趣，亦足学步邯郸。

惟写食品，处处不遗燕窝，未免俗气。

总之此书除K乱真K说不意外，其笔意尚可观也。















雪坞续红楼梦书后

雪坞续红楼三十回，因荒唐不经，多失前书意旨，喜谑K趣话，K绪纷来，借境前书，令人喷饭。亦有可取处，






此目较红楼梦书后，先补反原著八十回，


四十回之一切原委者也















余曾于程高二人未刻《红楼梦》板之前，见抄本一部






闻袁简斋家随园，前属隋家者，隋家前即曹家故址也，约在康熙年间。书中所称大观园，盖假托此园耳



书未告成即逝矣


此书由来非世间完物也


不意书未告成而人逝矣




