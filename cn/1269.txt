太玄经 - (西汉)扬雄
　太玄经上
　　中：阳气潜萌于黄宫，信无不在乎中。
　　周：阳气周神而反乎始，物继其汇。
　　礥（贤）：阳气微动，动而礥礥，物生而难。
　　闲：阳气闲于阴，礥然物咸见闲。
　　少：阳气澹然施于渊物谦然能自韱。
　　戾：阳气孚微，物各乖离，而触其类。
　　干：如人钻乎坚， 铪然有穿。
　　狩（爻守）：阳气强内而弱外， 物咸扶而进乎大。
　　羡：阳气赞幽，推包羡爽，未得正行。
　　差：阳气蠢辟于东，帝由群雍，物差其容。
　　童：阳气始窥，物僮然咸未有知。
　　增：阳气蕃息，物则增益，日宣而殖。
　　锐：阳气岑以锐，物之生也咸专一而不二。
　　达：阳气枝枝条出，物莫不达。
　　交：阳交于阴，阴交于阳物登明堂，矞矞皇皇
　　耎：阳气能刚能柔，能作能休，见难而缩。
　　徯：阳气有徯，可以进而进，物咸得其愿。
　　从：阳跃于渊、于泽、于田、于岳，物企其足。
　　进：阳引而进，物出溱溱，开明而前。
　　释：阳气和震，圜煦释物，咸税其枯，而解其甲。
　　格：阳乞内壮，能格乎群阴，攘而却之。
　　夷：阳气伤，鬄阴无救瘣， 物则平易。
　　乐：阳气出奥，舒叠得以和淖，物咸喜乐。
　　争：阴气泛施，不偏不颇，物舆争讼，各遵其仪。
　　务：阴气勉务，物咸若其心而捴其事。
　　事：阳气大勖昭职，物则信信各致其力。
　　更：阳气既飞，变势易形，物改其灵。
　　断：阳气强内而刚外，动能有决断。
　　毅：阳气方良，毅然敢行，物信其志。
　　装：阳气虽大用事，微阴据下，装而欲去。
　　众：阳气信高怀齐，万物宜明，嫭大众多。
　　密：阳乞亲天，万物丸兰，咸密无间。
　　亲：阳方仁爱，全真敦笃，物咸亲睦。
　　敛：阳气大满于外，微阴小敛于内。
　　强：阳气纯刚干干，万物莫不强梁。
　　睟：阳气袀睟清明，物咸重光，保厥昭阳。
　　盛：阳气隆盛充塞，物窴然尽满厥意。
　　居：阳方踞肤赫赫，为物城郭，万物咸度。
　　法：阳气高悬厥法，物仰其墨，莫不被则。
　　应：阳气极于上，阴信萌乎下上下相应。
　太玄经下
　　迎：阴气诚形乎下，物咸溯而迎之。
　　遇：阴气始来，阳气始往，往来相逢。
　　灶：阴虽沃而洒之，阳犹热而和之。
　　大：阴虚在内，阳蓬其外，物与盘盖。
　　廓：阴气瘱而怠之，阳犹恢而廓之。
　　文：阴敛其质，阳散其文，文质班班，万物粲然。
　　礼：阴在下而阳在上，上下正体，物与有礼。
　　逃：阴乞章强，阳气潜退，万物将亡。
　　唐：阴气兹来，阳气兹往，物且荡荡。
　　常：阴以知臣，阳以知辟，君臣之道，万世不易。
　　度：阴气日躁，阳气日舍，躁躁舍舍各得其度。
　　永：阴以武取，阳以文与，道可长久。
　　昆：阴将离之，阳尚昆之，昆道尚同。
　　减：阴气息，阳气消，阴盛阳衰，万物以微。
　　唫：阴不之化，阳不之施，万物各唫。唫遇祸，唫遇祸，
　　守：阴守户，阳守门，物莫相干
　　翕：阴来逆变，阳往顺化，物退降集。
　　聚：阴气收聚，阳不禁御，粅相崇聚。
　　积：阴将大闭，阳尚小开，山川薮泽，万物攸归
　　饰：阴白阳黑，分行厥职，出入有饰。
　　疑：阴阳相硙，物咸雕离，若是若非
　　视：阴成魄，阳成妣，物之形貌咸可视。
　　沈：阴怀于阳，阳怀于阴，志在玄宫。
　　内：阴去其内而在乎外，阳去其外而在乎内，万物之既。
　　去：阳去其阴，阴去其阳，物咸倜倡。
　　晦：阴登于阳，阳降于阴，物咸丧明。
　　瞢：阴征南，阳征北，物失明贞，莫不瞢瞢。
　　穷：阴气塞宇，阳亡其所，万物穷遽穷。
　　割：阴气割物，阳形县杀，七日几绝。
　　止：阴大止物于上，阳亦止物于下，下上俱止。
　　坚：阴形胼冒，阳丧其绪，物竞坚强。
　　成：阴气方清，阳藏于灵，物济成形
　　□：阴阳交跌，相阖成一，其祸泣万物。
　　失：阴大作贼，阳不能得，物陷不测。
　　剧：阴穷大泣于阳，无介（亻夃口），离之剧。
　　驯：阴气大顺，浑沌无端，莫见其根。
　　将：阴气济物乎上，阳信将复始乎下。
　　难：阴气方难，水凝地阱，阳弱于渊。
　　勤：太阴冻冱戁创于外，微阳邸冥膂力于内。
　　养：阴弸于野，阳蓲万物，赤之于下。







ÁÁÁÁÁÁÁÁÁÁ：doosho.com　1，

ББББББББББ：doosho.com　1，

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　



太玄经 - (西汉)扬雄





版权信息


太玄经

〔西汉〕扬雄　撰

简体中文版　中华传世珍藏古典文库

©艺雅出版社 2018

本书版权为艺雅出版社所有。

EAN 4057664116932

最后修订：2018年03月21日

出版品牌：艺雅出版社

出版公司：e-artnow s。r。o。

地

址：Za sidlistem 2148/22， Prague - 14300， Czech Republic

邮

箱：eartpress@gmail。com

本书已经过仔细校对，然而如有疏漏不足之处，恳请各位专家读者给予反馈意见，以便日后及时修订与更新版本。






玄首序

驯乎玄，浑行无穷正象天。阴阳（土比），以一阳乘一统，万物资形。方州部家，三位疏成。曰陈其九九，以为数生，赞上群纲，乃综乎名。八十一首，岁事咸贞。

玄测序

盛哉日乎，炳明离章，五色淳光。夜则测阴，昼则测阳。昼夜之测，或否或臧。阳推五福以类升，阴幽六极以类降。升降相关，大贞乃通。经则有南有北，纬则有西有东。巡乘六甲，舆斗相逢。历以记岁，而百谷时雍。




太玄经上



中：阳气潜萌于黄宫，信无不在乎中。

初一：昆仑磅礴，幽。测曰：昆仑磅礴，思之贞也。

次二：神战于玄，其陈阴阳。测曰：神战于玄，善恶并也。

次三：龙出于中，首尾信，可以为中庸。测曰：龙出于中，见其造也。

次四：庳虚无因，大受性命，否。测曰：庳虚之否，不能大受也。

次五：日正于天，利用其辰作主。测曰：日正于天，贵当位也。

次六：月阙其抟，不如开明于西。测曰：月阙其抟，贱始退也。

次七：酋酋，火魁颐，水包贞。测曰：酋酋之包，任臣则也。

次八：黄不黄，覆秋常。测曰：黄不黄，失中德也。

上九：颠灵气形反。测曰：颠灵之反，时不克也

周：阳气周神而反乎始，物继其汇。

初一：还于天心，何德之僭，否。测曰：也还心之否，中不恕也。

次二：植中枢，周无隅。测曰：植中枢。立督虑也。

次三：出我入我，吉凶之魁。测曰：出我入我不可不惧也。

次四：带其钩鞶，锤以玉环。测曰：带其钩鞶，自约束也。

次五：土中其庐，设其金舆，厥戒渝。测曰：庐金戒渝，小人不克也。

次六：信周其诚，上亨于天。测曰：信周其诚，上通也。

次七：丰淫见其朋还于蒙，不克从。测曰：丰淫见朋，不能从也。

次八：还过躬外，其祸不大。测曰：还过躬外，祸不中也。

上九：还于丧，或弃之行。测曰：还于丧，其道穷也。

礥（贤）：阳气微动，动而礥礥，物生而难。

初一：黄纯于潜，不见其畛，藏郁于泉。测曰：黄纯于潜，化在啧也。

次二：黄不纯，屈于根。测曰：黄不纯，失中适也。

次三：赤子扶扶，元贞有终。测曰：赤子扶扶，父母詹也。

次四：拔我不德，以力不克。测曰：拔我不德，力不堪也。

次五：拔车山渊，宜于大人。测曰：拔车山渊，大位力也。

次六：将其车，入于丘虚。测曰：将车入虚，道不得也。

次七：出险登丘。或牵之牛。测曰：出险登丘，莫之代也。

次八：车不拔，骭轴折。测曰：车不拔，躬自贼也。

上九：崇崇高山，下有川波其人有辑航，可与过其。测曰：高山大川，不辑航不克也。

闲：阳气闲于阴，礥然物咸见闲。

初一：蛇伏于泥，无雄有雌。终莫受施。测曰：蛇伏于泥，君不君也。

次二：闲其藏，固珍宝。测曰：闲其藏，中心渊也。

次三：关无键，舍金管。测曰：关无键，盗入门也。

次四：拔我輗軏，小得利小征。测曰：拔我輗軏，贵以信也。

次五：礥而闲而，拔我奸而，非石如石，厉。测曰：礥闲如石，其敌坚也。

次六：闲黄雉，席金笫。测曰：闲黄雉，以固德也。

次七：跙跙，闲于遽篨，或寝之庐。测曰：跙跙之闲恶在舍也。

次八：赤臭播关，大君不闲，克国乘家。测曰：赤臭播关，恐入室也。

上九：闲门以终，虚。测曰：闲门以虚，终不可实也。

少：阳气澹然施于渊物谦然能自韱。

初一：冥自少，眇于谦。测曰：冥自少，不见谦也。

次二：自少不至，怀其恤。测曰：自少不至，谦不诚也。

次三：动韱其得，人主之式。测曰：韱其得，其谦贞也。

次四：贫贫，或妄之振。测曰：贫贫妄振，不能守正也。

次五：地自冲，下于川。测曰：地自冲，人之所圣也。

次六：少持满，今盛后倾。测曰：少持满何足盛也。

次七：贫自究，利用见富。测曰：贫自究，富之聘也。

次八：贫不贫，人莫之振。测曰：贫不贫，何足敬也。

上九：密雨溟沐，润于枯渎，三日射谷。测曰：密雨射谷，谦之敬也。

戾：阳气孚微，物各乖离，而触其类。

初一：虚既邪，心有倾。测曰：虚邪心倾怀不正也。

次二：正其腹，引其背，酋贞。测曰：正其腹，中心定也。

次三：戾其腹，正其背。测曰：戾腹正背，中外争也。

次四：夫妻反道，维家之保。测曰：夫妻反道各有守也。

次五：东南射兕，西北其矢。测曰：东南射兕，不得其首也。

次六：准绳规矩，不同其施。测曰：准绳规矩，乖其道也。

次七：女不女，其心予，覆夫谞。测曰：女不女，大可丑也。

次八：杀生相午，中和其道。测曰：杀生相午，中为界也。

上九：仓灵 之雌，不同宿而离失则岁之功乖。测曰：仓灵 之雌，失作败也。

上：阳气育物于下，咸射地而登乎上。

初一：上其纯心，挫厥鏩鏩。测曰：上纯其心，和以悦也。

次二：上无根，思登于天，谷在于渊。测曰：上无根，不能自活也。

次三：出于幽谷，登于茂木，思其珍榖。测曰：出谷登木，知方向也。

次四：即上不贞，无根繁荣，孚虚名。测曰：即上不贞，妄升也。

次五：鸣鹤升自深泽，阶天不作。测曰：鸣鹤不作有诸中也。

次六：升于堂，颠衣到裳，廷人不庆。测曰：升堂颠到，失大众也。

次七：升于颠台，或拄之材。测曰：升台得拄，辅拂坚也。

次八：升于高危，或斧之梯。测曰：升危斧梯， 失士民也。

上九：栖于灾初亡后得基。测曰：栖灾得基后得人也。

干：如人钻乎坚， 铪然有穿。

初一：丸钻钻于内隙厉。测曰：丸钻于内，转丸非也。

次二：以微干正，维用轨命。测曰：以微干正， 维大谏微也。

次三：箝键挈挈，匪贞。测曰：箝键挈挈， 干禄回也。

次四：干言入骨，时贞。测曰：干骨之时，直其道也。

次五：蚩蚩，干于丘饴，或锡之坏。测曰：蚩蚩之干锡不好也。

次六：干干于天贞驯。测曰：干干之贞，顺可保也。

次七：河戟解解，遘。测曰：河戟解解， 不容道也。

次八：赤舌烧城，吐水于瓶。测曰：赤舌烧城， 君子以解祟也。

上九：干于浮云，从坠于天。测曰：干于浮云， 乃从天坠也。

狩（爻守）：阳气强内而弱外， 物咸扶而进乎大。

初一：自我匍匐，好是冥德。测曰：匍匐冥德，若无行也。

次二：荧狩狧狧，不利有攸往。测曰：荥狩狧狧，多欲往也。

次三：卉炎于狩，宜于丘陵。测曰：卉炎丘陵，短临长也。

次四：狩于酒食，肥无誉。测曰：狩于酒食，仕无方也。

次五：狩有足，托坚榖。测曰：狩有足，位正当也。

次六：独狩逝逝，利小不利大。测曰：独狩逝逝，不可大也。

次七：白日临辰，可以卒其所闻。测曰：白日临辰，老得势也。

次八：蚤虱之狩，厉。测曰：蚤虱之狩，不足赖也。

上九：全狩，絭其首尾，临于渊。测曰：全狩之絭恐遇害也。

羡：阳气赞幽，推包羡爽，未得正行。

初一：羡于初其次迂涂。测曰：羡于初后难正也。

次二：羡于微，克复可以为仪。测曰：羡微克复，不远定也。

次三：羡于涂，不能直如。测曰：羡于涂，不能直行也。

次四：羡权正，吉人不幸。测曰：羡权正，善反常也。

次五：孔道夷如，蹊路微如，大舆之忧。测曰：孔道之夷，奚不遵也。

次六：大虚既邪，或直之，或翼之，得矢夫。测曰：虚邪实夫，得贤臣也。

次七：曲其故，迂其涂厉之训。测曰：曲其故，为作意也。

次八：羡其足济于沟渎，面贞。测曰：羡其足，避凶事也。

上九：车轴折，其衡抈，四马就括，高人吐血。测曰：轴折吐血，不可悔也。

差：阳气蠢辟于东，帝由群雍，物差其容。

初一：微失自攻，端。测曰：微失自攻，人未知也。

次二：其所好， 将以致其所恶。测曰：其所好， 渐以差也。

次三：其亡其亡将至于晖光。测曰：其亡其亡震自卫也。

次四：过小善善， 不克。测曰：过小善，不能至大也。

次五：过门折入，得彼中行。测曰：过门折入， 近复还也。

次六：大跌，过其门，不入其室。测曰：大跌不入诚可患也。

次七：累卵业嶪，惧贞安。测曰：累卵业业， 自危作安也。

次八：足累累， 其步躟跃， 辅铭灭麋。测曰：足累累，履过不还也。

上九：过其枯城或蘖青青。测曰：过其枯城，改过更生也。

童：阳气始窥，物僮然咸未有知。

初一：颛童不寤，会我蒙昏。测曰：颛童不寤，恐终晦也。

次二：错于灵蓍，焯于龟资出泥入脂。测曰：错蓍焯龟，比光道也。

次三：东辰以明，不能以行。测曰：东辰以明，奚不逝也。

次四：或后前夫，先锡之光。测曰：或后前夫，先光大也。

次五：蒙柴求兕，其得不美。测曰：蒙柴求兕，得不庆也。

次六：大开惟幕，以引方客。测曰：大开惟幕，览众明也。

次七：修侏侏，比于朱儒。测曰：洙侏之修无可为也。

次八：或击之，或刺之，修其玄鉴，渝。测曰：击之刺之，过以衰也。

上九：童麋触犀，灰其首。测曰：童麋触犀，还自累也。

增：阳气蕃息，物则增益，日宣而殖。

初一：闻贞增默，外人不得。测曰：闻贞增默，识内也。

次二：不增其方，而增其光，冥。测曰：不增其方，徒饰外也。

次三：木以止渐增。测曰：木止渐增，不可盖也。

次四：要不克，或增之戴。测曰：要不克，可败也。

次五：泽庳其容，众润攸同。测曰：泽庳其容，谦虚大也。

次六：朱车烛分，一日增我三千，君子庆，小人伤。测曰：朱车之增小人不当也。

次七：增其高，刃其峭，丘贞。测曰：增高刃峭，于损皆行也。

次八：兼贝以役，往益来　。测曰：兼贝以役前庆后亡也。

上九：崔嵬不崩，赖彼岟崥。测曰：群士橿橿也。

锐：阳气岑以锐，物之生也咸专一而不二。

初一：蟹之郭索，后引黄泉。测曰：蟹之郭索，心不一也。

次二：锐一无不达。测曰：执道必也。

次三：狂锐荡。测曰：狂锐之荡，不能处一也。

次四：锐于时，无不利。测曰：锐于时，得其适也。

次五：锐其东，忘其西，见其背，不见其心。测曰：锐东忘西不能回避也。

次六：锐丑，含于五轨万钟，贞。测曰：锐于丑，福禄无量也。

次七：锐于利忝恶至。测曰：锐于利，辱在一方也。

次八：锐其锐，救其败。测曰：锐其锐，恐转作殃也。

上九：陵峥岸峭，陁。。测曰：陵峥岸峭，锐极必崩也。

达：阳气枝枝条出，物莫不达。

初一：中冥独达，迥迥不屈。测曰：中冥独达内晓无方也。

次二：迷腹达目。迷腹达目以道不明也。

次三：苍木维流，厥美可以达于瓜苞。测曰：苍木维流，内恕以量也。

次四：小利小达，大迷，扁扁不救。测曰：小达大迷，独晓隅方也。

次五：达于中衢，小大无迷。测曰：达于中衢，道四通也。

次六：大达无畛，不要止洫作，否。测曰：大达无畛，不可遍从也。

次七：达于砭割，前亡后赖。测曰：达于砭割，终以不废也。

次八：迷目达腹。测曰：迷目达腹，外惑其内也。

上九：达于咎，贞终誉。测曰：达咎终誉，善以道退也。

交：阳交于阴，阴交于阳物登明堂，矞矞皇皇

初一：冥交于神齐，不以其贞。测曰：冥交不贞，怀非含惭也。

次二：冥交有孚，明如。测曰：冥交之孚，信接神明也。

次三：交于木石。测曰：交于木石不能向人也。

次四：往来熏熏，得亡之门。测曰：往来熏熏，与神交行也。

次五：交于莺猩，不获其荣。测曰：交于莺猩，鸟兽同方也。

次六：大圈闳闳，小圈交之我有灵肴，与尔肴之。测曰：小大之交待焕光也。

次七：交于鸟鼠，费其资黍。测曰：交于鸟鼠，徒费也。

次八：戈矛往来以其贞不悔。测曰：戈矛往来征不可废也。

上九：交于战伐，不贞覆于城猛则啖。测曰：交于战伐，奚可遂也。

耎：阳气能刚能柔，能作能休，见难而缩。

初一：赤卉方锐，利进以退。测曰：赤卉方锐，退以动也。

次二：耎其心，作疾。测曰：耎其心，中无勇也。

次三：耎其　，守其节，虽勿肆，终无拂。测曰：耎其　，体不可肆也。

次四：耎其哇，三岁不噣。测曰：耎哇不噣，时数失也。

次五：黄菌不诞，俟于庆云。测曰：黄菌不诞，俟求耦也。

次六：缩失时，或承之灾。测曰：缩失时，坐逋后也。

次七：诎其节，执其术，共所歾。测曰：诎节共歾，内有主也。

次八：窾枯木，丁冲振其枝，小人有耎，三却钩罗。测曰：窾木之振小人见侮也。

上九：悔缩，往去来复。测曰：悔缩之复，得在后也。

徯：阳气有徯，可以进而进，物咸得其愿。

初一：冥贼徯天，凶。测曰：冥贼之徯，时无吉也。

次二：冥德徯天，昌。测曰：冥德之徯，昌将日也。

次三：徯后时。测曰：徯而后之，解也。

次四：诎其角，直其足维以徯谷。测曰：屈角直足，不伎刺也。

次五：大爵集于宫庸，小人庳徯空。测曰：宫庸之爵，不可空得也。

次六：徯福贞贞，食于金。测曰：徯福贞贞，正可服也。

次七：徯祸介介，凶人之邮。测曰：徯祸介介，舆祸期也。

次八：不祸祸，徯天活我。测曰：祸不祸，非厥訧也。

上九：徯尪尪，天扑之颡。测曰：徯尪之扑，终不可治也。

从：阳跃于渊、于泽、于田、于岳，物企其足。

初一：日幽嫔之，月冥随之，基。测曰：日冥月随，臣应基也。

次二：方出旭旭，朋从尔丑。测曰：方出朋从，不知所之也。

次三：人不攻之，自然证。测曰：人不攻之，自然证也。

次四：鸣从不藏，有女承其血匡，亡。测曰：鸣从之亡，奚足朋也。

次五：从水之科，满。测曰：从水之科，不自越也。

次六：从其目，失其腹。测曰：从目失腹，欲丕从也。

次七：拂其恶，从其淑，雄黄食肉。测曰：拂恶从淑，救凶也。

次八：从不淑，祸飞不逐。测曰：从不淑，祸不可讼也。

上九：从徽徽，乃升于阶，终。测曰：从徽徽，后得功也。

进：阳引而进，物出溱溱，开明而前。

初一：冥进否，作退母。测曰：冥进否，邪作退也。

次二：进以中刑，大人独见。测曰：进以中刑，刑不可外也。

次三：狂章章，不得中行。。测曰：狂章章，进不中也。

次四：日飞悬阴，万物融融。测曰：日飞悬阴，君道隆也。

次五：进以欋疏，或杖之扶。测曰：进以欋疏，制于宗也。

次六：进以高明，受址无疆。测曰：进以高明，其道迂也。

次七：进非其以，听咎窒耳。测曰：进非其以，毁滋章也。

次八：进于渊，君子用船。测曰：进渊用船，以道行也。

上九：逆冯山川，三岁不还。测曰：逆冯山川，终不可长也。

释：阳气和震，圜煦释物，咸税其枯，而解其甲。

初一：动而无名酋。测曰：动而无名不可得名也。

次二：动于向景。测曰：动于向景，不足观听也。

次三：风动雷兴，从其高崇。测曰：风动雷兴动有为也。

次四：动之丘陵，失泽朋。测曰：动之丘陵，失下危也。

次五：和释之脂，四国之夷。测曰：和释之脂，民说无疆也。

次六：震于庭，丧其和贞。测曰：震于庭，和正俱亡也。

次七：震震不侮，濯漱其诟。测曰：震震不侮，解耻无方也。

次八：震于利颠仆死。测曰：震于利，与死行也。

上九：今狱后谷，终说桎梏。测曰：今狱后谷，于彼释殃也。

格：阳乞内壮，能格乎群阴，攘而却之。

初一：格内善，失贞类。测曰：格内善，中不宵也。

次二：格内恶，幽贞。测曰：格内恶，幽贞妙也。

次三：裳格鞶钩，渝。测曰：裳格鞶钩，无以制也。

次四：毕格禽，鸟之贞。测曰：毕格禽，正法位也。

次五：胶漆释，弓不射，角不离。测曰：胶漆释，信不结也。

次六：息金消石，往小来奕。测曰：息金消石，美日大也。

次七：格其珍类，龟缟厉。测曰：格其珍类，无以自匡也。

次八：格彼鞶坚，君子得时小人鬄忧。测曰：格彼鞶坚，谊不得行也。

上九：郭其目，鱎其角，不庳其体，濮。测曰：郭目鱎角，还自伤也。

夷：阳气伤，鬄阴无救瘣， 物则平易。

初一：载幽贰，执夷内。测曰：载幽执夷，易其内也。

次二：阴夷，冒于天罔。测曰：阴夷冒罔，疏不失也。

次三：柔，婴儿于号，三日不嗄。测曰：婴儿于号，中心和也。

次四：夷其牙，或，饮之徒。测曰：夷其牙，食不足嘉也。

次五：中夷，无不利。测曰：中夷之利，其道多也。

次六：夷于庐，其宅丘虚。测曰：夷干庐，厥得亡也。

次七：干柔干弱，离木艾金，夷。测曰：干柔，柔胜强也。

次八：夷其角，厉。测曰：夷其角，以威伤也。

上九：夷其耇，利敬病年，贞。测曰：夷耇之贞悬事向也。

乐：阳气出奥，舒叠得以和淖，物咸喜乐。

初一：独乐款款，及不远。测曰：独乐款款，淫其内也。

次二：乐不可支，辰于天。测曰：乐不可支，以时岁也。

次三：不宴不雅，嘄呱哑咋，号啕倚户。测曰：不宴不雅，礼乐废也。

次四：拂其系，绝其纗，佚厥心。测曰：拂系绝纗也。

次五：钟鼓喈喈，管弦哜哜，或承之衰。测曰：钟鼓喈喈乐后悲也。

次六：大乐无间，民神禽鸟之般。测曰：大乐无间，无不怀也。

次七：人嘻完暿，天之要期。测曰：人嘻鬼嘻，称乐毕也。

次八：嘻嘻自惧，亡后愆虞。测曰：嘻嘻自惧，终自保也。

上九：极乐之机，不移日而悲。测曰：极乐之机，信可悔也。

争：阴气泛施，不偏不颇，物舆争讼，各遵其仪。

初一：争不争，隐冥。测曰：争不争，道之素也。

次二：吓河臞。测曰：吓河之臞，何可个也。

次三：争射龈龈。测曰：争射龈龈，君让邻也。

次四：争利，不酋贞。测曰：小利不绝，正道乃昏也。

次五：争于逵，利于无方。测曰：争干逵，争处中也。

次六：臂膊胫如，股脚瞋如，维身之疾。测曰：臂膊胫如，臣大隆也。

次七：争于及矛　革由。用亨于王前行。测曰：干矛之争，卫君躬也。

次八：狼盈口，矢在其后。测曰：狼盈口，不顾害也。

上九：两虎相牙，知掣者全。测曰：两虎相牙，知所掣也。

务：阴气勉务，物咸若其心而捴其事。

初一：始务无方，小人亦用罔。测曰：始务旡方，非小人所理也。

次二：新鲜自求，珍洁精其芳，君子攸行。测曰：新鲜自求，光于已也。

次三：不拘不掣其心腐且败。测曰：不拘不掣，其体不全也。

次四：见矢自升，利羽之朋，盖戴事载。测曰：矢及盖道然也。

次五：蜘蛛之务，不如蚕之緰。测曰：蜘蛛之务，无益于人也。

次六：华实芳若，用则臧若。测曰：华芳用臧，利当年也。

次七：丧其芳，无攸往。测曰：丧其芳也，德以衰也。

次八：中黄免于祸，贞。测曰：黄中免祸，和之正也。

上九：务成自败，雨成自队。测曰：务成自败，非厥命也。

事：阳气大勖昭职，物则信信各致其力。

初一：事无事，至无不事。测曰：事无事以道行也。

次二：事在枢，不咎不訁奏， 丧其哲符。测曰：不咨不訁奏，其知亡也。

次三：时往时来， 间不容牦。测曰：时时来， 不知趣也。

次四：男女事， 不代之字。测曰：男女事， 非厥务也。

次五：事其事， 王假之食。测曰：事其事职所任也。

次六：任大自事， 方来不救。测曰：任大自事， 奚可堪也。

次七：丈人扶孤， 竖子提壶。测曰：丈人扶孤， 小子知方也。

次八：女男事， 十年不诲。测曰：女男事，终家不亨也。

上九：到耳顺止， 事贞。测曰：到耳顺止， 逆闻顺行也。

更：阳气既飞，变势易形，物改其灵。

初一：冥化否贞，若性。测曰：冥化否贞，少更方也。

次二：时七时九，轸转其道。测曰：时七时九，不失当也。

次三：化白于泥，淄。测曰：化白于泥变不明也。

次四：更之小得，用无不利。测曰：更之小得，民所望也。

次五：童牛角马，不今不古。测曰：童牛角马，变天常也。

次六：入水载车，出水载杭，宜于于之更。测曰：车杭出入其道更也。

次七：更不更，以作病。测曰：更不更，不能自臧也。

次八：驷马跙跙，能更其御。测曰：驷马跙跙，更御乃良也。

上九：不终其德，三岁见代。测曰：不终之仪，不可久长也。

断：阳气强内而刚外，动能有决断。

初一：断心灭斧，冥其规矩。测曰：断心灭斧，内自治也。

次二：冥断否，在塞耳。测曰：冥断否，中心疑也。

次三：决其聋鼻至　，利以治秽。测曰：决其聋鼻至　，利以有谋也。

次四：断我否，食非其有，耻。测曰：断我否，食可耻也。

次五：大腹决，其骨脱，君子有断，小人以活。测曰：大腹决脱，断的有理也。

次六：决不决，尔仇不阔，乃后有钺。测曰：决不决，辜及其身也。

次七：庚断甲，我心孔硕，乃后有铄。测曰：庚断甲，谊断仁也。

次八：勇侏之伐，盗蒙决夬。测曰：盗蒙之决，妄断也。

上九：斧刃蛾蛾，利匠人之贞。测曰：蛾蛾之斧，利征乱也。

毅：阳气方良，毅然敢行，物信其志。

初一：怀威满虚。测曰：怀威满虚，道德亡也。

次二：毅于心腹，贞。测曰：毅于心腹，内坚刚也。

次三：戴威满头，君子不足，小人有余。测曰：戴威满头，小人所长也。

次四：君子说器，其言柔且毅。测曰：君子说器，言有方也。

次五：不田而毂，毅于楝禄。测曰：不田而毂，食不当也。

次六：毅于栋柱，利安大主。测曰：国任强也。

次七：觥羊之毅，鸣不类。测曰：觥羊之毅，言不法也。

次八：毅于祸贞，君子攸名。测曰：毅于祸贞，不可幽蔀也。

上九：豕希毅其牙，发以张弧。测曰：豕希毅其牙，吏所猎也。

装：阳气虽大用事，微阴据下，装而欲去。

初一：幽装，莫见之行。测曰：幽装莫见，心己外也。

次二：哥鸟　 鹅惨于冰， 翼彼南风， 内怀其乘。测曰：哥鸟　 鹅之惨， 怀忧无快也。

次三：往其志， 或承之喜。测曰：往其志， 遇所快也。

次四：军鸟　鸡朝飞足卒　 于北，嘤嘤相和不辍食。测曰：军鸟　鸡朝飞，何足赖也。

次五：鸿装于淄，饮食颐颐。测曰：鸿装于淄，大将得志也。

次六：经六衢，周九路，不限其行，贾。测曰：经六衢，商旅事一也。

次七：装无离，利征咎。测曰：装无离，祸且至也。

次八：季仲播轨，泣于道，用送厥往。测曰：季仲播轨，送其死也。

上九：装于昏。测曰：装于昏，尚可避也。

众：阳气信高怀齐，万物宜明，嫭大众多。

初一：冥兵始，火入耳，农辍谷，尸将班于田。测曰：冥兵之始，始则不臧也。

次二：兵无刃，师无陈，麟或嫔之，温。测曰：兵无刃，德服无方也。

次三：军或累车，丈人摧孥，内蹈之瑕。测曰：军或累车，庙战内伤也。

次四：虎虓振廞，豹胜其私，否。测曰：虎虓振廞，如鹰之杨也。

次五：躆战喈喈，若熊若螭。测曰：躆战喈喈，恃力作王也。

次六：大兵雷霆，震其耳，维用诎腹。测曰：大兵雷霆，威震无疆也。

次七：旌旗絓罗，干銊蛾蛾，师孕唁之哭且目买。测曰：旌旗絓罗，大恨民也。

次八：兵衰衰，见其病，不见舆尸。测曰：兵衰衰，不血刃也。

上九：。测曰：也。

密：阳乞亲天，万物丸兰，咸密无间。

初一：窥之无间，大幽之门。测曰：窥之无间，密无方也。

次二：不密不比，我心即次。测曰：不密不比，违厥乡也。

次三：密于亲，利以作人。测曰：密于亲，为利臧也。

次四：密于腥臊，三日不觉，殽。测曰：密于腥臊，小恶通也。

次五：密密不罅，嫔于天。测曰：密密不罅，并天功也。

次六：大恶之比，或益之恤。测曰：大恶之比，匹异同也。

次七：密有口，小鳃。大君在，无后。测曰：密口小鳃，赖君达也。

次八：琢齿依龈，三岁无君。测曰：琢齿依龈，君自拨也。

上九：。测曰：也。

亲：阳方仁爱，全真敦笃，物咸亲睦。

初一：亲非其肤，其志龈龉。测曰：亲非其肤，中心闲也。

次二：孚其内，其志资戚。测曰：孚其内，人莫间也。

次三：螟蛉不属，蜾裸取之，不迓渔侮。测曰：螟蛉不属，失其体也。

次四：宾亲于礼，饮食几几。测曰：宾亲于礼，宾主偕也。

次五：厚不厚，比人将走。测曰：厚不厚，失类无方也。

次六：厚厚，君子秉斗。测曰：厚厚君子，得人无疆也。

次七：高亢其丝，庳于从事。测曰：位高事庳，德不能也。

次八：肺附干糇，其干己良，君子攸弜。测曰：肺附之行，不我材也。

上九：童亲不贞。测曰：童亲不贞，还自荄也。

敛：阳气大满于外，微阴小敛于内。

初一：小敛不货，利用安人正国。测曰：小敛不货，其道富也。

次二：墨敛韱韱，我匪贞。测曰：墨敛韱韱，非所以无也。

次三：见小勿用，以我扶疏。测曰：见小勿用，俟我大也。

次四：敛利小刑，小进大退。测曰：敛利小刑，其政退也。

次五：畜盘而衍，茧纯于田。测曰：畜盘茧纯，不夺时也。

次六：闵而绵而，作大元而，小人不戒。测曰：闵绵之戒，不识微也。

次七：夫牵于车，妻为剥荼，利于王姑，不利公家，病。测曰：牵车剥荼，敛之资也。

次八：大敛大颠。测曰：大敛之颠，所敛非也。

上九：敛于时，利圉极灾。测曰：敛于时，奚可几也。

强：阳气纯刚干干，万物莫不强梁。

初一：强中否贞，无攸用。测曰：强中否贞，不可与谋也。

次二：凤鸟于飞，修其羽，君子于辰，终莫之圉。测曰：凤鸟于飞，君子得时也。

次三：柱不中，梁不隆，大厦微。测曰：柱不中，不能正基也。

次四：爰聪爰明，左右疆疆。测曰：爰聪爰明庶士方来也。

次五：君子强梁以德，小人强梁以力。测曰：小人强梁，得位益忧也。

次六：克我强梁，于天无疆。测曰：克我强梁，大美无基也。

次七：金刚肉柔，血流于田。测曰：金刚肉柔，法太伤也。

次八：强其衰，勉其弱。测曰：强其衰，勉白强也。

上九：太山拨，梁柱折，其人颠且蹶。测曰：山拨梁折，终以猛也。

睟：阳气袀睟清明，物咸重光，保厥昭阳。

初一：睟于内，清无秽。测曰：睟于内，清无秽也。

次二：冥驳冒睟，胹于中。测曰：冥驳冒睟，中自应也。

次三：目上于天，耳下于渊，恭。测曰：目上耳下，聪察极也。

次四：小人慕睟，失禄贞。测曰：小人慕睟，道不得也。

次五：睟于幽黄，元贞无方。测曰：睟于幽黄，正地则也。

次六：大睟承愆，易。测曰：大睟承愆，小人不克也。

次七：睟辰愆，君子补愆。测曰：睟辰愆，善补过也。

次八：睟恶无善。测曰：睟恶无善，终不可佐也。

上九：睟终永初，贞。测曰：睟终之贞，诚可嘉也。

盛：阳气隆盛充塞，物窴然尽满厥意。

初一：盛不墨，失冥德。测曰：盛不墨，中不自克也。

次二：作不恃，克大有。测曰：作不恃，称玄德也。

次三：怀利满匈，不利大公。测曰：怀利满匈，营利门也。

次四：小盛臣臣，大人之门。测曰：小盛臣臣，事仁贤也。

次五：何福满肩，提祸挥挥。。测曰：何福提祸，小人之道也。

次六：天赐之光，大开之疆，于谦有庆。测曰：天赐之光，谦大有也。

次七：乘火寒泉至，。测曰：乘火寒泉，祸不远也。

次八：挹于满荧，几后之倾。。测曰：挹于满，几不免也。

上九：极盛不救，祸降自天。测曰：极盛不救，天道反也。

居：阳方踞肤赫赫，为物城郭，万物咸度。

初一：匪誉匪咎，克守厥家。。测曰：匪誉厞咎，其道常也。

次二：家无壶，妇承之姑，或洗之涂。。测曰：家无壶，无以相承也。

次三：长幼序，子克父。。测曰：子克父，乃能有兴也。

次四：见豕右堂，狗紧之迒。。测曰：见豕在堂，其体不庆也。

次五：舳舻调安，利富贞。测曰：舳舻安何，顺其疆也。

次六：外其井灶，三岁见背。测曰：外其井灶，三岁不享也。

次七：老父擐车，少女提壶，利考家。测曰：老父擐车，其体乃壮也。

次八：反其几，双其朼，其家不旨。测曰：反几双朼，家用不臧也。

上九：株生蘗，其种不绝。测曰：株生蘗，其类乃长也。

法：阳气高悬厥法，物仰其墨，莫不被则。

初一：造法不法。测曰：造法不法，不足用也。

次二：摹法以中，克。测曰：摹法以中，众之所共也。

次三：准绳不甫，亡其规矩。测曰：准绳不甫，其用爽也。

次四：准绳规矩，莫违我施。测曰：准绳规矩，由身行也。

次五：繘陆陆，瓶窴腹，井潢洋，终不得食。测曰：瓶窴腹，非学方也。

次六：于纪于纲，示以贞光。测曰：于纪于纲，大统明也。

次七：密纲离于渊，不利于鳞。测曰：密纲离渊，苛法张也。

次八：正彼有辜，格我无邪。测曰：正彼有辜，欧而至也。

上九：井无干，水直衍，匪溪匪谷，终于愆。测曰：井无干，法妄恣也。

应：阳气极于上，阴信萌乎下上下相应。

初一：六干罗如，五枝离如。测曰：六干罗如，附离君也。

次二：上历施之，下律和之，非则否。测曰：上施下和，玑匪其真也。

次三：一旋从一横，天纲罠罠。测曰：一从一横，经纬陈也。

次四：援我罘罟，絓罗于野，至。测曰：援我罘罟，不能以仁也。

次五：龙翰于天，贞栗其鳞。测曰：龙翰之栗，极惧坠也。

次六：炽承于天，冰萌于地。测曰：承天萌地，阳始退也。

次七：日强其衰，应蕃贞。测曰：日疆其衰，恶败类也。

次八：极阳征阴，不移日而应。测曰：极阳征阴，应其发也。

上九：元离之极，君子应以大稷。测曰：元离之极，不可遏也。





太玄经下


迎：阴气诚形乎下，物咸溯而迎之。

初一：迎他匪并，无贞有邪。测曰：迎他匪应，绯所与并也。

次二：蛟潜于渊，陵卵化之，人或阴言，百姓和之。测曰：蛟潜之化，中精诚也。

次三：精微往来，妖先灵觉。测曰：精微往来，妖咎征也。

次四：裳有衣襦，男子目珠，妇人啑钩，贞。测曰：裳有衣襦，阴感阳也。也。

次五：黄乘否贞。测曰：黄乘否贞，不可与朋也。

次六：玄黄相迎，其意感感。测曰：玄黄相迎，以类应也。

次七：远之（目后），近之掊，迎父迦逅。测曰：远（目后）近掊，失父类也。

次八：见血入门，捬迎中庭。测曰：见血入门，以贤自卫也。

上九：湿迎床足，累于嫱屋。测曰：湿迎床足，颠在内也。

遇：阴气始来，阳气始往，往来相逢。

初一：幽遇神及师，梦贞。测曰：幽遇神，思得理也。

次二：冲冲儿遇，不定之谕。测曰：冲冲儿遇，不肖子也。

次三：不往不来，得士女之贞。测曰：不往不来，士女则也。

次四：（亻圉）（亻圉），兑人遇雨，历 。测曰：兑人遇雨，还自贼也。

次五：田遇禽，人莫之禁。测曰：田遇禽，诚可勉也。

次六：俾蛛罔，罔遇蜂，利虽大，不得从。测曰：俾之罔，害不远也。

次七：振其角，君父遇辱，匪正命。测曰：振其角，直道行也。

次八：两兕斗，一角亡，不胜丧。测曰：两兕斗，亡角丧也。

上九：或氐其角，遇下毁足。测曰：或氐其角，何可当也。

灶：阴虽沃而洒之，阳犹热而和之。

初一：灶无实，乞于邻。测曰：灶无实，有虚名也。

次二：黄鼎介，其中裔，不饮不食，孚无害。测曰：黄鼎介，中廉贞也。

次三：灶无薪，黄金濒。测曰：灶无薪，有不用也。

次四：鬲实之食，得其劳力。测曰：鬲实之食，时我奉也。

次五：鼎大可觞，不齐不庄。测曰：鼎大可觞，飨无意也。

次六：五味和调如美如，大人之飨。测曰：味和之飨，宰辅事也。

次七：脂牛正肪，不濯釜而烹，则欧歍之疾至。测曰：脂牛欧歍，不洁志也。

次八：食其委，虽噭不毁。测曰：食其委，蒙厥德也。

上九：灶灭其火，唯家之祸。测曰：灶灭其火国之贼也。

大：阴虚在内，阳蓬其外，物与盘盖。

初一：渊潢洋，包无方，冥。测曰：渊潢洋，资裹无方也。

次二：大其虑，躬自鑢。测曰：大其虑，为思所伤也。

次三：大不大，利以成大。测曰：大不大，以小作基也。

次四：大其门郊，不得其刀，鸣虚。测曰：大其门郊，实去名来也。

次五：包荒以中，克。测曰：包荒以中，督九夷也。

次六：大失小，多失少。测曰：大失小，祸由微也。

次七：大奢迂，自削以觚，或益之哺。测曰：奢迂斥削，能自非也。

次八：丰墙峭址，三岁不筑，崩。测曰：丰墙峭址，崩不迟也。

上九：丈佟以蔑，否出天外。测曰：大终以蔑，小为大资也。

廓：阴气瘱而怠之，阳犹恢而廓之。

初一：廓之恢之，不正其基。测曰：廓之恢之，始基倾也。

次二：金干玉桢，廓于城。测曰：金干玉桢，蕃辅正也。

次三：廓无子，室石妇。测曰：廓无子，焉得后生也。

次四：恢其门户，用圉寇虏。测曰：恢其门户，大经营也。

次五：天门大开，恢堂之阶，或生之差。测曰：天门大开，德不能满堂也。

次六：维丰维崇，百辟冯冯，伊德攸兴。测曰：维丰维崇，兹太平也。

次七：外大杚，其中失。君子至野，小人入宅。测曰：外大杚，中无人也。

次八：廓其外，虚其内，利鼓钲。测曰：廓外虚内，乃能有闻也。

上九：极廓于高庸，三岁无童。测曰：极廓高庸，终无所臣也。

文：阴敛其质，阳散其文，文质班班，万物粲然。

初一：夹襀何缦，玉贞。测曰：夹隤何缦，文在内也。

次二：文蔚质否。测曰：文蔚质否，不能俱睟也。

次三：大文弥朴，孚似不足。测曰：大文弥朴，质有余也。

次四：斐如邠如，虎豹文如，匪天之享，否。测曰：斐邠之否，奚足誉也。

次五：炳如彪如，尚文昭如，车服庸如。测曰：彪如在上，天文炳也。

次六：鸿文无范恣于川。测曰：鸿文无范，恣意往也。

次七：雉之不禄，而鸡荩谷。测曰：雉之不禄，难幽养也。

次八：雕韱縠布，亡于时文则乱。测曰：雕韱縠布，徒费日也。

上九：极文密密，易以黼黻。测曰：极文之易，当以质也。

礼：阴在下而阳在上，上下正体，物与有礼。

初一：履于跂，后其祖裲。测曰：履于歧，退其亲也。

次二：目穆穆，足肃肃，乃贯以棘。侧曰：穆穆肃肃，敬出心也。

次三：画象成形，孚无成。测曰：画象成形，非其真也。

次四：孔雁之仪，利用登阶。测曰：孔雁之仪，可法则也。

次五：怀其违，折其匕，过丧锡九矢。测曰：怀违折匕，贬其禄也。

次六：鱼鳞差之，乃大施之，帝用登于天。测曰：鱼鳞差之，贵贱位也。

次七：出礼不畏，入畏。测曰：出礼不畏，人所弃也。

次八：冠戚月丑履全履。测曰：冠戚履贱，不可不上也。

次九：戴无首，焉用此九。测曰：无首之戴，焉所往也。

逃：阴乞章强，阳气潜退，万物将亡。

初一：逃水之夷，灭其创迹。。测曰：逃水之夷，迹不创也。

次二：心惕惕，足金舄，不志沟壑。测曰：心惕惕，义不将也。

次三：兢其股，鞭其马，寇望其户，逃利。测曰：兢股鞭马，近有见也。

次四：乔木维摐，飞鸟过之，或止降。测曰：乔木之鸟，欲止则降。

次五：见　鷕踤于林，獭入于渊，征。测曰：见鷕及獭，深居逃凶也。

次六：多田不娄，费我膎功。测曰：多田不娄，费力亡功也。

次七：见于累，后乃克飞。测曰：见于累，几不足高也。

次八：颈加于矰，维糸羽其绳。测曰：颈加维糸羽，毋自劳也。

次九：利逃饼跰，盗德婴城。测曰：盗德婴城，何至逃也。

唐：阴气兹来，阳气兹往，物且荡荡。

初一：唐于内，勿作厉。测曰：唐于内，无执守也。

次二：唐处冥，利用东征。测曰：唐冥之利，利明道也。

次三：唐素不贞，亡彼珑玲。测曰：亡彼珑玲，非尔所也。

次四：唐无适，道义之辟。测曰：唐无适，惟义予也。

次五：奔鹿怀鼷，得不訾。测曰：奔鹿怀鼷，不足功也。

次六：唐不独足，代天班禄。测曰：唐不独足，无私容也。

次七：弋彼三飞，明明于征，终日不归。测曰：弋彼三飞，适无所从也。

次八：唐收禄，社鬼辍哭，或得其沐。测曰：唐收禄，复亡也。

次九：明珠弹于飞肉，其得不复。测曰：明珠弹肉，费不当也。

常：阴以知臣，阳以知辟，君臣之道，万世不易。

初一：戴神墨，履良式，以一耦万，终不稷。测曰：戴神墨，体一形也。

次二：内常微女，贞厉。测曰：内常微女，不正也。

次三：日常其得，三岁不食。测曰：日常其德，君道也。

次四：月不常，或失之行。测曰：月不常，臣失行也。

次五：其从其横，天地之常。测曰：其从其横，君臣常也。

次六：得七而九，懦挠其刚，不克其常。测曰：得七而九，弃盛乘衰也。

次七：滔滔往来，有常衰如，克承贞。测曰：滔滔往来，以正承非也。

次八：常疾不疾，咎成不诘。测曰：常疾不疾，不能自治也。

次九：疾其疾，巫医不失。测曰：疾其疾，能自医也。

度：阴气日躁，阳气日舍，躁躁舍舍各得其度。

初一：中度独失。测曰：中度独失，不能有成也。

次二：泽不舍，冥中度。测曰：泽不舍，乃能有正也。

次三：小度差差，大攋之阶。测曰：小度差差，大度倾也。

次四：干桢利于城。测曰：干桢之利，利经营也。

次五：干不干，攋于营。测曰：干不干，不能有宁也。

次六：大度检检，于天示象，垂其范。测曰：大度检检垂象贞也。

次七：不度规之，鬼即訾之。测曰：不度规之，明察笑也。

次八：石赤不夺，节士之必。测曰：石赤不夺，可与有要也。

次九：积差之贷，十年不复。测曰：积差之贷，不得造也。

永：阴以武取，阳以文与，道可长久。

初一：不替不爽，长子之常。测曰：不替不爽，永宗道也。

次二：内怀替爽，永矢贞祥。测曰：内怀替爽，安可久也。

次三：永其道，未得无咎。测曰：永其道，诚可保也。

次四：子序不序，先宾永失主。测曰：子序不序，非永方也。

次五：三纲得于中极，天永厥福。测曰：三纲之永，其道长也。

次六：大永于福，反虚庭，入于酋冥。测曰：大永于福，福反亡也。

次七：老木生莳，永以缠其所无。测曰：老木生莳，永厥体也。

次八：永不轨，凶亡流于后。测曰：永不轨，其命剂也。

次九：永终驯首。测曰：永终驯首，长恺悌也。

昆：阴将离之，阳尚昆之，昆道尚同。

初一：昆于黑，不知白。测曰：昆于黑，不可谓人也。

次二：白黑菲菲，三禽一角同尾。测曰：三禽一角，无害心也。

次三：昆于白，失不黑，无际一尾三角。测曰：昆白不黑，不相亲也。

次四：鸟托巢于菆，人寄命于公。测曰：鸟托巢，公无贫也 。

次五：谷矢疏数，众牦毁玉。测曰：谷矢疏数，奚足旬也。

次六：昆于井市，文车同轨。测曰：昆于井市，同一伦也。

次七：盖偏不覆，晏雨不救。测曰：盖偏不覆，德不均也。

次八：昆于危难，乃覆之安。测曰：危难之安，素施仁也。

次九：昆于死，弃寇遗。测曰：昆于死，弃厥身也。

减：阴气息，阳气消，阴盛阳衰，万物以微。

初一：善减不减，冥。测曰：善减不减，常自冲也。

次二：心减自中，以形于身。测曰：心减形身，困诸中也。

次三：减其仪，利用光于阶。测曰：减其仪，欲自禁也。

次四：减于艾，贬其位。测曰：减于艾，无以莅众。

次五：减黄贞，下承于上，宁。测曰：减黄贞，臣道丁也。

次六：幽阐积，不减不施，石。测曰：幽阐不施，泽不平也。

次七：减其疾，损其恤，厉不至。测曰：减其疾，不至危也。

次八：浏涟涟，减于生根。测曰：浏涟之减，生根毁也。

次九：减终，利用登于西山，临于大川。测曰：减终之登，诚可为也。

唫：阴不之化，阳不之施，万物各唫。唫遇祸，唫遇祸，

初一：唫不予，丈夫妇处。测曰貌不交，：唫不予，人所违也。

次二：唫于血，资干骨。测曰：唫于血，臞自肥也。

次三：貌不交，口唭凝，唫无辞。测曰，貌不交，人道微也。

次四：唫其谷，不振不俗，累老及族。。测曰：唫其谷，不得相希也。

次五：不中不督，腐蠹之啬。测曰：不中不督，其唫非也。

次六：泉原洋洋，唫于丘园。测曰：泉园之唫，不可讥也。

次七：唫于体，黄肉毁。。测曰：唫于体，骨肉伤也。

次八：唫遇祸，祷以牛，解。。测曰：唫遇祸，大费当也。

次九：唫不雨，孚干脯。。测曰：唫不雨，何可望也。

守：阴守户，阳守门，物莫相干

初一：闭朋牖，守元有。。测曰：闭朋牖，善持有也。

次二：迷自守，不如一之有。。测曰：迷自守，冲无所以也。

次三：无丧无得，往来默默。。测曰：无丧无得，守厥故也。

次四：象艮有守。。测曰：象艮之守，廉无个也。

次五：守中以和，要侯贞。。测曰：守中以和，侯之素也。

次六：车案轫，圭璧尘。测曰：车案轫，不接邻也。

次七：群阳不守，男子之贞。。测曰：群阳不守，守贞信也。

次八：臼无杵，其碓举。天阴不雨，白日毁暑。。测曰：臼无杵，其守贫也。

次九：舆荼有守，辞于卢首，不殆。。测曰：舆荼有守，故愈新也。

翕：阴来逆变，阳往顺化，物退降集。

初一：狂冲于冥，翕其志，虽欲梢摇，天不之兹。。测曰：狂冲于冥，天未舆也。

次二：翕冥中，射贞。。测曰：翕冥中，正予也。

次三：翕食嘬嘬。。测曰：翕食嘬嘬。利如舞也。

次四：翕其羽，利用举。。测曰：翕其羽，朋友助也。

次五：翕其腹，辟谷。。测曰：翕其腹，诽所以誉也。

次六：黄心鸿翼，翕于天。。测曰：黄心鸿翼，利得辅也。

次七：翕缴恻恻。。测曰：翕缴恻恻，被离害也。

次八：挥其罦，绝其羂，殆。。测曰：挥罦绝羂，危得遂也。

次九：挥其角，维用抵族。。测曰：挥其角，殄厥类也。

聚：阴气收聚，阳不禁御，粅相崇聚。

初一：鬼神以无灵。。测曰：鬼神无灵，形不见也。。

次二：燕聚嘻嘻。。测曰：。燕聚嘻嘻。，乐淫愆也。

次三：宗其高年，群鬼之门。。测曰：宗其高年，鬼待敬也。。

次四：牵羊示于丛社，执圭信其左股，野。。测曰：牵羊于丛，不足荣也。

次五：鼎血之莸，九宗之好，乃后有孚。。测曰：鼎血之莸，信王命也。

次六：畏其鬼，尊其体，狂作眯淫，亡。。测曰：畏鬼之狂，过其正也。

次七：竦萃于丘冢。测曰：竦萃丘冢，礼不废也。

次八：鸱鸠在林，坺吠吠彼众禽。。测曰：鸱鸠在林，众所吠也。

次九：垂涕累鼻，聚家之汇。。测曰：垂涕累鼻，时命绝也。

积：阴将大闭，阳尚小开，山川薮泽，万物攸归

初一：冥积否，作明基。。测曰：冥积否，始而在恶也。

次二：积不用，而至于大用，君子介心。。测曰：积不用，不可规度也

次三：积石不食，费其劳力。。测曰：积石不食，无可获也。

次四：君子积善，至于车耳。。测曰：君子积善，至于蕃也。

次五：藏不满，盗不赢。。测曰：藏满盗赢还自损也。

次六：大满硕施，得人无亢。。测曰：大满硕施，人所来也

次七：魁而颜而，玉帛班而，决欲招寇。。测曰：魁而颜而，盗之招也。

次八：积善辰祸，维先之罪。测曰：积善辰祸，非己辜也。

次九：小人积非，至于苗裔。。测曰：小人积非，祸所骫也。

饰：阴白阳黑，分行厥职，出入有饰。

初一：言不言，不以言。测曰：言不言，默而信也。

次二：无质饰，先文后失服。测曰：无资先文，失贞也。

次三：吐黄舌，拑黄聿，利见哲人。测曰：舌聿之利，利见知人也。

次四：利舌哇哇，商儿之真。测曰：哇哇之真，利于商也。

次五：下言如水，实以天牝。测曰：下言如水，能自冲也。

次六：言无追如，抑亦飞如，大人震风。测曰：言无追如，抑亦扬也。

次七：不丁言时，微于辞，见上疑。测曰：不丁言时，何可章也。

次八：蛁鸣喁喁，血出其口。测曰：蛁鸣喁喁，口自伤也。

次九：白舌于于，屈于根，君子否信。测曰：白舌于于，诚可长也。

疑：阴阳相硙，物咸雕离，若是若非

初一：疑恛恛，失贞矢。测曰：不正之疑，何可定也。

次二：疑自反，孚不远。测曰：疑自反，反清静也。

次三：疑强昭受兹闵闵，于其心祖。测曰：疑强昭，中心冥也。

次四：疑考旧，遇贞孚。测曰：疑考旧，先问也。

次五：赨黄疑金中。测曰：赨黄疑中，邪正也。

次六：誓贞可听，疑则有诚。测曰：誓贞可听，明王命也。

次七：鬼魂疑嚘鸣，弋木之鸟，射穴之狐，反目耳，厉。测曰：鬼魂疑之，诚不可信也。

次八：颠疑遇干客，三岁不射。测曰：颠疑遇干客，甚足敬也。

次九：疑无信，控弧拟麋，无。测曰：疑无信，终无所名也。

视：阴成魄，阳成妣，物之形貌咸可视。

初一：内其明，不用其光。测曰：内其明，自窥深也。

次二：君子视内，小人视外。测曰：小人视外。不能见心也。。

次三：视其德，可以干王之国。测曰：视德之干，乃能有全也。

次四：粉其题頯，雨其渥须，视无姝。测曰：粉题雨须，不可忍瞻也。

次五：鸾凤纷如，厥德睴如。测曰：鸾凤纷如，德光皓也。

次六：素车翠盖，维视之害，贞。测曰：素车翠盖，徒好外也。

次七：视其瑕，无秽。测曰：视其瑕，能自矫也。

次八：翡翠于飞，离其翼，狐貂之毛，躬之贼。测曰：翡翠狐貂，好作咎也。

次九：日没其光，贲于东方，用视厥始。测曰：日没贲东，终顾始也。

沈：阴怀于阳，阳怀于阴，志在玄宫。

初一：沈耳于闺，不闻贞。测曰：沈耳于闺，失德体也。

次二：沈视白自见。贤于眇之眄。测曰：沈视之见，得正美也。

次三：沈于美，失贞矢。测曰：沈于美，作聋盲也。

次四：宛雏沈视，食苦贞。测曰：宛雏沈视，择食方也。

次五：雕鹰高翔，沈其腹，好憴恶粥。测曰：雕鹰高翔，在腐粮也。

次六：见粟如累，明，利以正于王。测曰：见粟如累，其道明也。

次七：离如娄如，赤肉鸱枭，厉。测曰：离娄赤肉，食不臧也。

次八：盼得其药，利征。测曰：盼得其药，利征迈也。

次九：血如刚，沈于颡，前尸后丧。测曰：血刚沈颡，终以贪败也。

内：阴去其内而在乎外，阳去其外而在乎内，万物之既。

初一：谨于媐求九，初贞后宁。测曰：谨于媐求九，治女政也。

次二：邪其内主，于彼黄床。测曰：邪其内主，远乎宁也。

次三：尔仪而悲，坎我西阶。测曰：尔仪而悲，代母情也。

次四：好小好危，丧其缊袍，厉。测曰：好小好危，不足荣也。

次五：龙下于泥，君子利用取媐，遇庸夷。测曰：龙下于泥，阳下阴也。

次六：黄昏于飞，内其羽。虽欲满宫，不见其女。测曰：黄昏内羽，不能自禁也。

次七：枯垣生莠，皬头内其稚妇，有。测曰：枯垣生莠，物庆类也。

次八：内不克妇，荒家及国，涉深不侧。测曰：内不克妇，国之孽也。

次九：雨降于地，不得止，不得过。测曰：雨降于地，泽节也。

去：阳去其阴，阴去其阳，物咸倜倡。

初一：去此灵渊，舍彼枯园。测曰：去此灵渊，不以谦将也。

次二：去彼枯园，舍下灵渊。测曰：舍下灵渊，谦道光也。

次三：高其步，之堂有露。测曰：高步有露，妄行也。

次四：去于子父，去于臣主。测曰：去于子父，非所望也。

次五：攓其衣，之庭有麋。测曰：攓其衣，亦可惧也。

次六：躬去于成，天遗其名。测曰：躬去于成，攘不居也。

次七：去其德贞，三死不令。测曰：去其德贞，终死丑也。

次八：月高弦，火几县，不可以动，动有愆。测曰：月弦火县，恐见咎也。

次九：求我不得，自我西北。测曰：求我不得，安可久也。

晦：阴登于阳，阳降于阴，物咸丧明。

初一：同冥独见，幽真。测曰：同冥独见，中独照也。

次二：盲征否。测曰：盲征否，明不见道也。

次三：阴行阳从，利作不凶。测曰：阴行阳从，事大外也。

次四：晦其类，失金匮。测曰：晦其类，法度废也。

次五：日正中，月正隆，君子自晦不入穷。测曰：日中月隆，明恐挫也。

次六：玄鸟维愁，明降于幽。测曰：玄鸟维愁，将下昧也。

次七：睄提明，或遵之行。测曰：睄提明，德将遵行也。

次八：视非其真，夷其右目，灭国丧家。测曰：视非夷目，国以丧也。

次九：晦冥冥，利于不明之贞。测曰：晦冥之利，不得独明也。

瞢：阴征南，阳征北，物失明贞，莫不瞢瞢。

初一：瞢腹睒天，不睹其畛。测曰：瞢腹睒天，无能见也。

次二：明腹睒天，靓其根。测曰：明腹睒天，中独烂也。

次三：师或导射，豚其埻。测曰：师或导射，无以辨也。

次四：鉴贞不迷，于人攸资。测曰：鉴贞不迷，诚可信也。

次五：倍明仮光，触蒙昏。测曰：倍明仮光，人所叛也。

次六：瞢瞢之离，不宜荧且妮。测曰：瞢瞢之离，中不眩也。

次七：瞢好明其所恶，。测曰：瞢好之恶，着不昧也。

次八：昏辰利于月，小贞未有及星。测曰：昏辰利月，尚可愿也。

次九：时（肆差）（肆差），不获其嘉，男子折笄，妇人易哿。测曰：不获其嘉，男死妇叹也。

穷：阴气塞宇，阳亡其所，万物穷遽穷。

初一：穷其穷，而民好中。测曰：穷其穷，情在中也。

次二：穷不穷，而民不中。测曰：穷不穷，诈可隆也。

次三：穷思达。测曰：穷思达，师在心也。

次四：土不和，木科椭。测曰：土不和，病乎民也。

次五：羹无糁，其腹坎坎，不失其范。测曰：食不糁，犹不失正也。

次六：山无角，水无鳞，困犯身。测曰：山无角，困百姓也。

次七：正其足，蹛于狴狱，三岁见录。测曰：正其足，险得平也。

次八：涉于霜雪，累项于　。测曰：累项于　，亦不足生也。

次九：破璧毁圭，臼灶生鼋，天祸以他。测曰：破璧毁圭，逢不幸也。

割：阴气割物，阳形县杀，七日几绝。

初一：割其耳目，及其心腹，历。。测曰：割其耳目，中无外也。

次二：割其疣赘，利以无秽。测曰：割其疣赘，恶不得大也。

次三：割鼻食口，丧其息主。测曰：割鼻丧主，损无荣也。

次四：宰割平平。测曰：宰割平平，能有诚也。

次五：割其股肱，丧其服马。测曰：割其股肱，亡大臣也。

次六：割之无创，饱于四方。测曰：割之无创，道可分也。

次七：紫蜺矞云朋围日，其疾不割。测曰：紫蜺矞云，不知刊也。

次八：割其蠹，得我心疾。测曰：割其蠹，国所便也。

次九：割肉取骨，灭顶于血。测曰：割肉灭血，不能自全也。

止：阴大止物于上，阳亦止物于下，下上俱止。

初一：止于止，内明无咎。测曰：止于止，智足明也。

次二：车轫俟，马酋止。测曰：车轫俟，不可以行也。

次三：关其门户，用止狂蛊。测曰：关其门户，御不当也。

次四：止于童木，求其疏谷。测曰：止于童木，其求穷也。

次五：柱奠庐，盖盖车，毂均疏。测曰：柱及盖毂，贵中也。

次六：方轮谦轴，坎坷其舆。测曰：方轮坎坷，还自震也。

次七：车累其傂，马擸其蹄，止贞。测曰：车累马擸，行可邻也。

次八：弓善反，弓恶反，善马很，恶马很。绝弸破车终不偃。测曰：弓反马很，终不可以也。

次九：折于株木，輆于砋石，止。测曰：折木輆石，君子所止也。

坚：阴形胼冒，阳丧其绪，物竞坚强。

初一：磐石固内，不化贞。测曰：磐石固内，不可化也。

次二：坚白玉形，内化贞。测曰：坚白玉形，可为也

次三：坚不凌，或泄其中。测曰：坚不凌，不能持齐 也。

次四：小蜂营营，螮其蛡，蛡不介，在坚螮。测曰：小蜂营营，固其氐也。

次五：蛡大螮小，虚。测曰：蛡大螮小，国空虚也。

次六：韱螮纱纱，县于九州。测曰：韱螮之县，民以康也。

次七：坚颠触冢。测曰：坚颠触冢，不知所行也。

次八：个坚祸，维用解豸之贞。测曰：个坚祸，用直方也。

次九：蜂焚其翊，丧于尸。测曰：蜂焚其翊，所凭丧也。

成：阴气方清，阳藏于灵，物济成形

初一：成若否那亅，其用不已，冥。测曰：成若否，所以不败也。

次二：成微改改，未成而始。测曰：成微改改，不能自遂也。

次三：成跃以缩，成飞不逐。测曰：成跃以缩，成德壮也。

次四：将成矜败。测曰：将成之败，成道 病也。

次五：中成独督，大。测曰：中成独督，能处中也。

次六：成魁锁，以成获祸。测曰：成之魁锁，不以谦也。

次七：成关补。测曰：成关之补，固难承也。

次八：时成不成，天降亡贞。测曰：时成不成，独矢中也。

次九：诚穷入于败，毁诚。君子不诚。测曰：成穷以毁，君子以终也。

□：阴阳交跌，相阖成一，其祸泣万物。

初一：圜方杌棿，其内窾换。测曰：圜方杌棿，内相失也。

次二：□无间。测曰：无间之□，一其二也。

次三：龙袭非其穴，光亡于室。测曰：龙袭非其穴，失其常也。

次四：臭肥灭鼻，利美贞。测曰：灭鼻之贞，没所芳也。

次五：啮骨折齿，满缶。测曰：啮骨折齿，大贪利也。

次六：饮汗吭吭，得其膏滑。测曰：饮汗吭吭，道足嗜也。

次七：□其差，前合后离。测曰：□其差，其合离也。

次八：辅其折，廅其缺，其人晖且偈。测曰：辅折廅缺，犹可善也。

次九：阴阳启（化口）吪。其变赤白。测曰：阴赤阳白，极则反也。

失：阴大作贼，阳不能得，物陷不测。

初一：刺虚灭刃。测曰：刺虚灭刃，深自几也。

次二：藐德灵微，失。测曰：藐德之失，不知畏微也。

次三：卒而从而，恤而竦而，于其心祖。测曰：卒而从而，能自改也。

次四：信过不食，至于侧匿。测曰：信过不食，矢禄正也。

次五：黄儿以中蕃，君子以之洗于愆。测曰：黄儿以中，过以洗也。

次六：满其仓，芜其田，食其宝，不养其根。测曰：满食芜田，不能修本也。

次七：疾则药，巫则酌。测曰：疾药巫酌，祸可转也。

次八：（此鸟）鸣于辰，牝角鱼木。测曰：（此鸟）鸣于辰，厥正反也。

次九：日月之逝，改于尸。测曰：改于尸，尚不远也。

剧：阴穷大泣于阳，无介（亻夃口），离之剧。

初一：骨累其肉，幽。测曰：骨累其肉，贼内行也。

次二：血出之蚀，凶贞。测曰：血出之蚀，君子内伤也。

次三：酒作失德，鬼睒其室。测曰：酒作失德，不能将也。

次四：食于剧，父母来馂，若。测曰：食剧以若，为顺禄也。

次五：出野见虚，有虎牧猪，攓绔与襦。测曰：出野见虚，无所措足也。

次六：四国满斯，宅。测曰：四国满斯，求安宅也。

次七：麃而丰而，戴祸颜而。测曰：麃而丰而，戴祸较也。

次八：瓶累于繘，贞悴。测曰：累于瓶，厥职迫也。

次九：海水群飞，弊于天杭。测曰：海水群飞，终不可语也。

驯：阴气大顺，浑沌无端，莫见其根。

初一：黄灵幽贞，驯。测曰：黄灵幽贞，顺以正也。

次二：（女）憴其膏，女子之劳。不静亡命。测曰：（女）憴膏之亡，不能清静也。

次三：牝贞常慈，卫其根。测曰：牝贞常慈，不忘本也。

次四：徇其劳，不如五之豪。测曰：徇其劳，伐善也。

次五：灵囊大包，其德珍黄。测曰：灵囊大包，不敢自盛也。

次六：囊失括，泄珍器。测曰：囊失括，臣口谥也。

次七：方坚犯顺，利臣贞。测曰：方坚犯顺，守正节也。

次八：驯非其正，不保厥命。测曰：驯非其正，无所统一也。

次九：驯义忘生，赖于天贞。测曰：驯义忘生，受命必也。

将：阴气济物乎上，阳信将复始乎下。

初一：将造邪，元厉。测曰：将造邪，危作主也。

次二：将无疵，元睟。测曰：将无疵，易为后也。

次三：炉钧否，利用止。测曰：炉钧否，化内伤也。

次四：将飞得羽，利以登于天。测曰：将飞得羽，其辅强也。

次五：大爵将飞，拨其翮。毛羽虽众，不得适。测曰：大雀拔翮，不足赖也。

次六：日失烈烈，君子将衰降。测曰：日失烈烈，自光大也。

次七：趹舡跋车，其害不遐。测曰：趹舡跋车，不远害也。

次八：小子在渊，丈人播舡。测曰：丈人播舡，济弱世也。

次九：红蚕缘于枯桑，其茧不黄。测曰：缘枯不黄，蚕功败也。

难：阴气方难，水凝地阱，阳弱于渊。

初一：难我冥冥。测曰：难我冥冥。见未形也。

次二：冻于冰渍，狂马揣木。测曰：狂马揣木，妄生也。

次三：中坚刚，难于非常。测曰：中坚刚，终莫倾也。

次四：卵破石毈。：。测曰：卵破之毈，小人难也。。

次五：难无间，难大不勤。测曰：难无间，中密塞也。

次六：大车川川，上輆于山，下触于川。测曰：大车川川，上下轫也。

次七：拔石袗袗，力没以引。测曰：拔石袗袗，乘时也。

次八：触石决木，维折角。测曰：触石决木，非所治也。

次九：角觟褫，终以直，其有犯。测曰：角觟褫，终以直之也

勤：太阴冻冱戁创于外，微阳邸冥膂力于内。

初一：勤谋于心，否贞。测曰：勤谋否贞，中不正也

次二：劳有恩，勤悾悾，君子有中。测曰：劳有恩勤，有诸情也。

次三：羁角之吾，其泣呱呱，未得镪扶。测曰：羁角之吾，不得命也。

次四：勤于力，放倍忘食，大人有克。测曰：勤力忘食，大人德也。

次五：狂蹇蹇，祸迩福远。测曰：狂之蹇蹇，远乎福也。

次六：勤有成功，几于天。测曰：勤有成功，天所来辅也。

次七：劳牵，不其鼻于尾，弊。测曰：劳牵之弊， 其道逆也。

次八：劳踖踖，心爽蒙柴不却。测曰：劳踖踖，躬殉国也。

次九：其勤其勤，抱车入渊，负舟上山。测曰：其勤其勤，劳不得也。

养：阴弸于野，阳蓲万物，赤之于下。

初一：藏心于渊，美厥灵根。测曰：藏心于渊，神不外也。

次二：墨养邪，元函匪贞。测曰：墨养邪，中心败也。

次三：粪以肥丘，育厥根荄。测曰：粪以肥丘，中光大也。

次四：燕食扁扁，其志（亻）玃玃，利用征贾。测曰：燕食扁扁，志在赖也。

次五：黄心在腹，白骨生肉，孚德不复。测曰：黄心在腹，上德天也。

次六：次次，一日三饩，祇牛之兆，肥不利。测曰：次次之饩，肥无身也。

次七：小子牵象，妇人徽猛，君子养病。测曰：牵象养病，不相因也。

次八：鲠不脱，毒疾发，鬼上垄。测曰：鲠疾之发，归于坟也。

次九：星如岁如，复继之初。测曰：星如岁如，终养始也。





