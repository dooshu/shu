中国侦探案 - (共)吴趼人
　断布
　搭连袋
　东湖冤妇案
　强奸辩
　钟鼒
　开棺验尸
　捏写借券案
　诬控和尚
　假人命
　盗尸案
　浦五房一鸡案
　控忤逆
　又一则
　打笆斗
　晒“银”字
　审张七
　伪借券
　德清冤妇案
　左手杀人
　验镰刀
　烧猪作证
　荆花毒
　慈溪冤女案
　三夫一妻
　邻邑伸冤
　犍为冤妇案
　货郎
　自行侦探
　蝎毒
　清苑冤妇案
　太原周生
　守贞
　争坟案
　审树







ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1，2，3，4，5

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　








中国侦探案 - (共)吴趼人





笔记小说集。清吴沃尧撰。沃尧(1866—1910),字小允,又字茧人,后改趼人,广东南海(今广州)人。因住佛山,自署“我佛山人”。20余岁寓居上海,一度客山东,游日本。著有小说《二十年目睹之怪现状》、《九命奇冤》、《痛史》、《恨海》等,是晚清谴责小说的代表作家。此集凡34则。所写大多是诈骗案情、奸杀案情,取材于近人笔记或故老传闻,其中一些故事流布较广,如《断布》、《诬控和尚》、《浦五房一鸡案》、《打笆斗》、《晒银字》、《荆花毒》、《审树》。旧有光绪三十二年(1906)上海广智书局本。今人卢叔度辑校的《我佛山人短篇小说集》(花城出版社,1984)收有此集。







出版说明


本卷收短篇小说十余篇、笔记小说五种、笑话四种。

《中国侦探案》，作者署名“南海吴趼人”。光绪三十二年（1906）三月上海广智书局出版。首冠作者《凡例》《弁言》，《弁言》末署“光绪丙午孟春中国老少年识”。正文收笔记小说三十四篇，其中十八篇末附作者自评，署名“野史氏”。汪庆祺（维甫）编《我佛山人笔记》（又名《我佛山人笔记四种》）（1915年上海瑞华书局石印本）卷三《中国侦探三十四案》，即为此书之录，惟将作者自评署名“野史氏”改为“趼人氏”。此次点校，以广智书局本为底本，以《我佛山人笔记》本为参校本。

《庆祝立宪》，作者署名“趼”，标“短篇小说”。载《月月小说》第1号，光绪三十二年九月十五日（1906年11月1日）出刊。《预备立宪》，作者署名“偈”，标“短篇小说”。载于《月月小说》第2号，光绪三十二年十月十五日（1906年11月30日）出刊。《大改革》，作者署名“趼”，标“短篇小说”。载《月月小说》第3号，光绪三十二年十一月十五日（1906年12月30日）出刊。《义盗记》，作者署名“趼”，标“短篇小说”。载《月月小说》第3号。《黑籍冤魂》，作者署名“趼”，标“短篇小说”。载《月月小说》第4号，光绪三十二年十二月十五日（1907年1月28日）出刊。《立宪万岁》，作者署名“趼”，标“短篇小说”“滑稽体”。载《月月小说》第5号，光绪三十三年正月十五日（1907年2月27日）出刊。《平步青云》，作者署名“趼”，标“短篇小说”“笑枋”。载《月月小说》第5号。《快升官》，作者署名“趼”，标“短篇小说”“记事体”。载《月月小说》第5号。《查功课》，作者署名“趼人”（目录），又署“趼”（正文），标“短篇小说”。载《月月小说》第8号，光绪三十三年四月十五日（1907年5月26日）出刊。《人镜学社鬼哭传》，作者署名“趼人”（目录），又署“南海吴趼人挥涕撰”（正文），标“短篇小说”。载《月月小说》第10号，光绪三十三年十月十五日（1907年11月20日）出刊。《无理取闹之西游记》，作者署名“我佛山人”，标“诙谐小说”（目录），又标“滑稽小说”（正文）。载《月月小说》第12号，光绪三十三年十二月十五日（1908年1月18日）出刊。《光绪万年》，作者署名“我佛山人”，标“理想科学寓言讽刺诙谐小说”（目录），又标“理想科学寓言讥讽诙谐小说”（正文）。载《月月小说》第13号，光绪三十四年正月初七日（1908年2月8日）出刊。《中霤奇鬼记》，原题《短篇小说中霤奇鬼记》，署“我佛山人投稿”。载宣统元年（1909）九月二日《民吁日报》。

以上作品，除《预备立宪》《中霤奇鬼记》外，其余十一篇又收入《趼人十三种》。《中霤奇鬼记》据《民吁日报》本整理，其余十二篇据《月月小说》本整理，同时参校了《趼人十三种》。

《活地狱》，原为李伯元作，李写至第三十九回，病重不能执笔，由吴趼人续写第四十回至四十二回，第四十三回由茂苑惜秋生（欧阳巨源）续写。吴趼人所续三回，发表在《绣像小说》第七十至七十一号上，时间为光绪三十二年（1906）二月至三月。每回后有愿雨楼主评语，是否为作者自评，待考。这里一并保留，供研究者考证。此据《绣像小说》连载本整理。

《剖心记》，书名标“法律小说”，署名“我佛山人”。原载《竞立社小说月报》第二期，时间为光绪三十三年（1907）十月，仅刊二回，因该报停刊而辍笔。后作者又将此故事梗概写成《山阳巨案》一文，收入《我佛山人札记小说》中。此据《竞立社小说月报》本整理。

《我佛山人札记小说》，初载《舆论时事报》宣统二年二月十五日至五月十四日（1910年3月25日—6月20日）。凡五十四题五十六篇。1922年上海扫叶山房以石印本刊行，厘为四卷，分订二册。扉页题“南海吴趼人先生著”，各卷首署“趼人”。收五十三题五十五篇，遗漏《假妖》一篇。书前增云间颠公（雷）序一篇，实即1915年扫叶山房版《滑稽谈》序文之迻录，惟改“付之剞劂”为“付之石印”而已。至1926年夏，扫叶山房又以铅排本刊行，由陈益标点，并增《新序》一篇。汪庆祺（维甫）所编《我佛山人笔记》卷二《趼廛续笔》，即为此书选本，选收二十八篇。其中十四篇篇名稍有改动：《土中人》改《土中之宋人》，《区新》改《粤盗区新》，《狐言》改《狐能言》，《说虎》改《义犬》，《捕蛇者》改《蛇人》，《李侍郎佚事》改《李若农》，《狐医》改《说狐》，《张秀才》改《大胆秀才》，《旌表节妇》改《某富室子》，《张玉姑》改《玉姑》，《厉鬼吞人案》改《巨鬼吞人案》，《宋芷湾先生佚事》改《宋芷湾佚事》，《綦烈女》改《烈女》，《某酒楼》改《金陵某甲》。此次点校，以扫叶山房石印本为底本，以扫叶山房铅印本、《我佛山人笔记》为参校本。

《趼廛剩墨》，作者署名“南海吴沃尧趼人”，标“札记小说”。初载《月月小说》第7号、第9号、第11号、第12号，时间为光绪三十三年（1907）三月十五日至十二月十五日（1908）。后收入《趼人十三种》。凡十七篇。其中《龙》一篇重见于《趼廛笔记》，改题《龙鳞》，但文字颇有出入，故两篇均予保留。此次点校，以《月月小说》连载本为底本，以《趼人十三种》为参校本。

《趼廛笔记》，作者署名“南海吴沃尧趼人”。宣统二年（1910）十二月上海广智书局出版。收笔记小说七十一题七十三篇。其中二十七题二十八篇篇末附作者自评，署名“趼人氏”。汪庆祺（维甫）编《我佛山人笔记》卷一《趼廛随笔》，即为此书之选本，选收四十八题四十九篇。其中有两篇篇名稍有改动：《失烟》改《烟鬼》，《鼋食鸭》改《鼋怪》；部分篇章的文字也小有改动。此次点校，以广智书局本为底本，以《我佛山人笔记》为参校本。

《上海三十年艳迹》，原名《胡宝玉》，又名《三十年来上海北里怪历史》，署“老上海撰”。光绪三十二年（1906）八月上海乐群书局出版。全书分为八章，章下或分若干小节，末附二表：《上海洋场陈迹一览表》《上海已佚各报考》。汪庆祺（维甫）编《我佛山人笔记》卷四即为该书，但改题《上海三十年艳迹》，且取消按章节编排之体例，将正文及附录统编为二十五题，题目多用名妓姓名。据汪庆祺（维甫）《我佛山人笔记四种·序》称，包括《上海三十年艳迹》在内的四种笔记，“虽非（吴趼人）先生手编，然皆经先生斟酌改削者也”。可见吴趼人对于汪庆祺改《胡宝玉》为《上海三十年艳迹》，以及体例的变动、个别文字的修饰，是完全认可的。而且将两者比较，书名取《上海三十年艳迹》更为确切，编排也更为眉目清楚，文字也更为干净简洁。因此本全集即据《上海三十年艳迹》加以点校。但此次作了两点变动：其一，原《胡宝玉》第一章《发端》，实为该书序言，而汪庆祺予以删汰。此次将其录于书首，并改题《自序》。其二，《上海三十年艳迹》原第二十篇《花丛事物起原》，与第二十四篇《洋场陈迹一览表》同属一类，故将其后移。

《新笑史》，作者署名“我佛山人”，标“杂录”。连载于《新小说》第8号（光绪二十九年八月十五日，1903年10月5日）、第23号（光绪三十一年十一月，1905年12月）。凡十九题二十二篇。本全集即据以点校收录。

《新笑林广记》，作者署名“我佛山人”，标“杂录”。连载于《新小说》第10号（光绪三十年七月二十五日，1904年9月4日）、第17号（光绪三十一年五月，1905年6月）、第22号（光绪三十一年十月，1905年11月）。凡二十二篇，首冠小序一篇。本全集即据以点校收录。

《俏皮话》，作者署名“趼人”“趼”“趼廛”，标“杂录”。其中部分篇章，最初散见于光绪年间各报刊。后经作者辑录、修订，并加以续写，连载于《月月小说》第1—5号（光绪三十二年九月十五日至三十三年正月十五日，1906年11月1日—1907年2月27日）、第7号（光绪三十三年三月十五日，1907年4月27日）、第12—16号（光绪三十三年十二月十五日至三十四年四月，1908年1月18日—5月）、第18—20号（光绪三十四年六月至八月，1908年7月—9月）。凡一百二十六题一百二十七篇，首冠小序一篇。宣统元年（1909）由上海群学社据《月月小说》抽印为单行本。本全集即据《月月小说》连载本加以点校收录。

《滑稽谈》（又名《我佛山人滑稽谈》），作者署名“我佛山人”。初载宣统二年（1910）《舆论时事报》。1915年上海扫叶山房石印单行本，书前有云间颠公（雷）序文（1922年扫叶山房《我佛山人札记小说》石印本，也借用此序）。凡一百五十四题一百七十二篇。1926年仲夏扫叶山房又以排印本刊行，除保留雷序文外，又增无聊子（陈益）《新序》一篇，并由陈益标点。本全集即据以上两种版本互校、标点，加以收录。





中国侦探案


裴效维校点





凡例


一、是书之辑，或得之故老传闻，或得之近人笔记，间有佚其人名、地名者，皆仍之，不为妆点，以昭核实。

二、初辑之始，本拟辑自某书者，皆于每条下注之，以避掠美之嫌。乃有从前曾见之于册籍，今已无其书，忆录之而不及其书名者，故皆置之。惟大雅君子谅焉。

三、我国迷信之习既深，借鬼神之说以破案者，盖有之矣，采辑或不免及此。然过于怪诞者，概不采录。

四、此虽稗官之类，要亦纪事之书，笔墨究宜简洁；且一部书，尤宜以一手笔墨出之。故事迹虽系采辑，而叙事之间，不全抄原本，间多点窜，且有舍其原稿而别为之者。点金成铁耶？点铁成金耶？惟读者金铁之。

五、是书所辑案，不尽为侦探所破，而要皆不离乎侦探之手段，故即命之为《中国侦探案》。谁谓我国无侦探耶？

六、所辑各书内所载事迹，或不仅如所辑者，则其前后事迹皆无关于侦探，故皆不备录。





弁言


孔子曰：“三人行，必有我师焉。”以人遇人且如是，况以国遇国乎？万国交通，梯航琛赆，累绎以及，以为我资，舍短从长，吾未敢以为非也。沾沾之儒，动自称为上国，而鄙夷外人。吾嘉其志矣，而未敢韪其言也。大抵政教风俗可以从同者，正不妨较彼我之短长，以取资之；若夫政教风俗迥乎不同者，亦必舍己从人，何异强方为圆，强黑为白，毋乃不可乎？然而自互市以来，吾盖有所见矣，所见惟何？曰：崇拜外人也。无知之氓，市井之辈，无论矣，乃至士君子亦如是；果为吾所短而彼所长者，无论矣，而于无所短长者亦如是，甚至舍吾之长，而崇拜其所短。此吾之不得不为之一恸者也！

买办也，细崽也，舆人也，厨役也，彼其仰鼻息于外人，一食一息，皆外人之所赐也，彼之崇拜外人，不得不尔也。彼之耳，外人之言之外，无所闻也；彼之目，外人之貌之外，无所睹也。其崇拜外人，其分也。彼其于崇拜外人之外，固无所事事也；彼其于外人之外，固无可容之者也。若是者，吾怜之，吾谅之。胡为乎俨然士夫饱经史、枕典籍者，亦甘侪于此买办、细崽、舆人、厨役之列，而相与顶礼崇拜也？

虽然，就吾所言，彼族之果有长于我者，又何尝不可崇拜也。吾怪夫今之崇拜外人者，外人之矢橛为馨香，我国之芝兰为臭恶；外人之涕唾为精华，我国之血肉为糟粕；外人之贱役为神圣，我国之前哲为迂腐。任举一外人，皆尊严不可侵犯；我国之人，虽父师亦为赘疣。准是而并我国数千年之经史册籍，一切国粹，皆推倒之，必以翻译外人之文字为金科玉律。吾观于此，而得大不可解者二：

一、取吾国本有之文法而捐弃之，以从外人也。吾尝言：吾国文字，实可以豪于五洲万国，以吾国之文字大备，为他国所不及也。彼外人文词中间用符号者，其文词不备之故也。如疑问之词，吾国有“欤”“耶”“哉”“乎”等字，一施之于词句之间，读者自了然于心目；文字之高深者，且可置之而勿用。今之士夫为译本者，必舍我国本有之文词而不之用，故作为一“？”以代之。又如赞叹之词须靡曼其声者，如“呜呼”“噫”“嘻”“善夫”“悲夫”之类，读者皆得一见而知之；即施之于一词句之间者，亦自有其神理之可见。而译者亦必舍而勿用，遂乃使“！”“！！”“！！！”等不可解之怪物，纵横满纸；甚至于非译本之中，亦假用之，以为不若是，不足以见其长也者。吾怒吾目视之，而眦为之裂；吾切吾齿恨之，而牙为之磨；吾抚吾剑而斫之，而不及其头颅；吾拔吾矢而射之，而不及其嗓咽。吾欲不视此辈，而吾目不肯盲；吾欲不听此辈，而吾耳不肯聋；吾欲不遇此辈，而吾之魂灵不肯死。吾奈之何？吾奈之何？

二、取与吾国政教风俗绝不相关之书而译之也。虽然，与吾国政教风俗无关者，或于吾国之前途有所希望焉，是善本也，胡可以非之？吾于是不能无所感焉。吾友周子桂笙通英、法文，能为辗转翻译。尝语余曰：“吾润笔之所入，皆举以购欧美之书，将择其善者而译之，以饷吾国。然而千百中不得一焉，吾深悔浪掷此金钱也。非西籍之不尽善也，其性质不合于吾国人也。”呜呼！今之译书者，何不皆周子若？昔者从事字林报馆，与张子韦之共事，张子手一西籍，余叩何书，曰：“笑枋也，亦吾国《笑林广记》类。”曰：“何不译言一二，使吾破颜？”张子遂译解一篇，则殊不可笑。张子曰：“此西人之性质，所以异于吾人也。西人之读此篇，盖罔不绝倒者矣。此吾之所以屡思译之，而不敢率尔操觚者也。”呜呼！今之译书者，何不皆张子若？

文法词句，请俟世之文豪论定之，吾请言译书之种类。迩日竞尚小说矣，竞尚译本小说矣。小说之足以改良社会，时彦既言之不一言矣。然其所以能改良社会者，以其能动人感情也。吾每购读译本小说，其足以动吾之感情者，盖十不一二焉，此吾之所以咎译者也。然而今之购读译本者，其为我若？为不我若？则不得而知也。

小说之种类，曰写情也，科学也，冒险也，游记也，其种类不一。其内容之果能合于吾国之社会与否，不能一概而论定之；其能改良吾国社会与否，尤不能一概而论定之。而诸种类之外，别有一种曰侦探小说。吾每读之而每致疑焉，以其不能动吾之感情也。乃近日所译侦探案，不知凡几，充塞坊间，而犹有不足以应购求者之虑。彼其何必购求侦探案？则吾不知也。访诸一般读侦探案者，则曰：“侦探手段之敏捷也，思想之神奇也，科学之精进也，吾国之昏官、愦官、糊涂官所梦想不到者也，吾读之，聊以快吾心。”或又曰：“吾国无侦探之学，无侦探之役，译此者正以输入文明。而吾国官吏徒意气用事，刑讯是尚，语以侦探，彼且瞠目结舌，不解云何。彼辈既不解读此，岂吾辈亦彼辈若耶？”呜呼！公等之崇拜外人，至矣尽矣，蔑以加矣。虽然，以此种之小说，而曰欲藉以改良吾之社会，吾未见其可也。

吾读译本侦探案，吾叩之译侦探案者，知彼之所谓侦探案，非尽纪实也，理想实居多数焉。吾又间尝寻味著书者之苦境，则纪实易而理想难，纪实浅而理想深。盖纪实，叙事耳；理想，则必有超轶于实事之上，出于人人意想之外者，乃足以动人。今所译之侦探案，乃如是，乃如是，公等且崇拜之，此吾不得不急辑此《中国侦探案》也。仆有目，公等亦有目；仆有神经，公等亦有神经；仆祖中国，公等未必不祖中国。请公等暂假读译本侦探案之时晷，之目力，而试一读此《中国侦探案》，而一较量之：外人可崇拜耶？祖国可崇拜耶？

吾之辑是书也，必求纪实，而绝不参以理想。非舍难而就易，舍深而就浅也。无征不信，不足以餍读者，且不足以塞崇拜外人者之口也。惟是所记者，皆官长之事，非役人之事，第其迹近于侦探耳。然则谓此书为《中国侦探案》也可，谓此书为《中国能吏传》也亦无不可。

光绪丙午孟春中国老少年识。





断布


布肆伙某甲，负布百匹，送于某地，途次值雨，乃避路旁茶亭中。亭先有某乙在焉。既霁，甲负布行，乙起强争之，谓是固我物也。甲不服，与理论，乙复蛮执。路人聚观者，亦莫知所左右也。不得已，鸣诸官。官诘问原委毕，呼役取百匹布尽启之，曰：“吾将察其左证也。”布尽抖散，堆置庭下，官诏甲、乙曰：“吾遍视百匹布，均无应是谁物之证据。若为我折叠之，吾将再为若判曲直也。”甲、乙诺，趋庭下折布。折不三四匹，官怒呼乙责之。乙辄讼冤。官曰：“凡执其业者，必熟于其技，吾视若之折布知之矣。此既汝物，则汝亦业布者，何以所折布，左支右撑，不得成一匹？而甲所折，提挈振抖，左右咸宜。是知汝为诬赖矣。”乙拜服罪。乃薄责而遣之。

野史氏曰：此案不足断也，取布肆主人至，真赝立判矣，然已多一传呼之烦矣。故出其如发如丝之细心，如日如电之明眼，顾盼之顷，曲直遂分。欧美之以侦探名家者，吾不知其能若是之敏捷否也。彼崇拜外人者且曰：“此非侦探也，特明察而已。”则吾又不知欧美之所谓侦探者，亦能脱此明察之范围否？





搭连袋


江南茶酒之肆，触目皆是，行路者各从所嗜而就之，藉以少息而解饥渴，取值亦廉，他处所不及也。

有就酒肆饮者，遗一囊以去，酒博士得之于桌桁之上。囊横不过三寸，直将倍之，即俗之所谓搭连袋者也。启视之，中有洋银二枚、铜钱数十文。乃置之以俟其人。未几，其人果至，酒博士出以返之。其人忽诬赖曰：“吾囊中固有洋银四十元、铜钱且二百余，何仅得此？”酒博士无以自明，呼冤而已。旁座有饮客，起问其人曰：“君囊遗于何所？犹忆之否？”曰：“吾搭于桌桁之上，如之何不忆？”问博士，博士曰：“吾固得之于桌桁之上也。”客使复置原处，视之，则两端下垂。因问其人曰：“是置此否？”其人曰：“然。”客曰：“吾有一法，可以立剖此疑。疑剖，则公论自在众人，吾亦不赞一词也。”旁饮之人均应曰：“善善。”

客乃诃博士曰：“若伺客者，客有遗物，自当返诸其人。今客有洋银四十元，若何得匿其三十八？客有铜钱二百余，若何得匿其二百？”博士大呼冤。客曰：“无已，吾代若偿之。”即自探囊取三十八元、铜钱二百，内之其人之囊中，充塞盈溢，几不能容，膨脝之状可掬。乃笑谓其人曰：“已偿君愿否？”其人唯唯，便欲取去。客曰：“未也。子其复以搭置桌桁之上，使众视之，然后取。”置之，则横亘桁上，两端不复下垂。客曰：“天下有如此之置其囊者乎？且充盈如是，动即有所泄，而囊之外不裹以帕者，天下宁复有此人？”其人气结不能答。客对众曰：“吾固先宣言之，公论在众人，吾不赞一词也。疑而既剖矣，诸公其谓之何？”众皆曰：“子既能破之，即当有以处之。彼如不服，吾众自在也。”客乃谓其人曰：“君囊中有洋银四十元、铜钱二百余，而独能搭置桌桁之上者，其囊必大。今兹小囊，如君言以内之，竟不能置，此众所同见者，吾以是知必非君物。君之囊不知遗失何所，请于他处求之，此囊仍当还之博士也。”乃自取还原物，而以囊授博士。众为鼓掌称快。其人忸怩遁。

野史氏曰：人心狡诈，鬼蜮百端，路不拾遗之风，竟不能复容于今日，可慨也夫！虽然，如客者，可谓明察之甚者矣。使侦探名家见之，吾知其亦必免冠鞠躬曰：“佩服！佩服！”

某年冬夜，尝偕友观剧，既出，寒甚，乃沽饮于宝善街之春申楼，饮已遂行。行且远矣，始忆遗一风帽于彼处，亟返求之。博士乃细叩余：“共食者几人？食何物？饮何酒？酒价若干？一一答之，乃出风帽返余。此博士可谓古道可风矣。附记于此，以励薄俗。





东湖冤妇案


东湖（湖北宜昌府首县）民妇某氏，事姑素孝。每晨起，洁室，治中馈，然后适姑寝问安，侍奉盥栉，进早食，日以为常。一日清晨入姑室，见床下有男子履，大骇，悄然阖户去。姑觉之，羞见其妇，自缢死。乡保以妇逼姑死鸣官。妇恐扬姑之恶也，不置辩，竟自诬服，已按律定谳矣。已而官迁调去，后任张公至，见此妇神气娴雅，举止大方，窃疑如此之人，何至逼死其姑？此中当别有故也。再四研诘，矢口不移。谓之曰：“若有冤苦，当为汝直之；过此不言，行将就法矣。”妇曰：“负此不孝大罪，何颜复立人世？惟求速死而已。”公终疑其冤，沉思累日。因访得县役某甲之妻素以凶悍著，签差提至案下，鞭之五百，血流浃背，系之狱中，使与获罪妇同所。甲妻终夜咒诅，谓：“老娘何罪而鞭我？如此昏愦，乃为官耶？”号哭聒絮，更无已时。妇解之曰：“天下何事不冤，盍稍默乎？即如我负此重罪，冤且及于身名，尚隐忍，鞭背小事，何足道耶？”公固使人潜察之，得妇此言，走告公。公大喜，立提二人至，诘以所言，妇不能隐。悉心鞠问，尽得其情，妇之冤乃大白。遂薄犒甲妻慰遣之。

野史氏曰：此盖咸同间事矣，而东湖父老，至今犹称道弗衰也。丙申七月，余奔季父之丧，至宜昌，彼中人为余言此事，犹有余感焉。后阅薛叔耘《庸庵笔记》亦载此事，惜乎张公之名已佚之矣。

见此妇之静穆，乃疑其冤，已明察矣。又因此妇之静穆，而思及彼妇之凶悍；复借彼妇之凶悍，以雪此妇之冤苦。心思之奇幻灵敏，真乃令人倾倒。彼以侦探名家称者，徒于一人之形迹是求，不知其睡梦颠倒时，亦念及之否也？





强奸辩


相传有奸宿室女者，往来甚密。事发，女父恶之，诬为强奸，送官请惩。复令其女于对质时，亦以强奸供，曰：“不如教，且死汝！”男子备受三木，不承强奸。使人求计于讼师，讼师曰：“若欲求生也，则宜承为强奸；徒执言和，是自速其死耳。”书一纸，付之，曰：“如所教以供，案即定矣。”男子如教，他日堂讯，则供曰：“委是强奸，但仅一次耳。”女跪其旁辄驳之曰：“尔往来月余，独云仅一次耶？”官大笑曰：“乌有强奸而往来月余者？”案遂白。

野史氏曰：此直驱之使自陈其诬者，更何事乎侦探为？或曰：“此特愚人一时耳。”不知彼以术廉情者，何莫非愚人一时者耶？





钟鼒


宁波某县（疑即府之首县也）乡人，于溪流中获一女尸，装束类婢子，遍体鳞伤，不敢匿，以闻于官。邑宰验视，非自溺。陈尸市间，召认，无认者。缉凶，不获。一时或以身死不明，或以疑拐疑逃赴诉者，无虑数十起。讯之，又非一时事，或已经年，或且数年，今以女尸故，相率求雪也。宰或准或驳，都是疑案，久不得结。郡守袁公将揭参之。公有仆曰钟鼒，豪侠多智，请于公曰：“寒士十年攻苦，始克出宰百里，盍少容之？仆当为访白之也。”公颔之，遂囊金乘昏夜去。

旬日后归，具得其状，而面目都非矣。诘之，对曰：“仆素日往来，见邑之豪家某，园凿池，池通于溪，溪流湍急。女尸之案出，仆即疑之。故以暮出，以金赂豪家左右，夤缘为其奴。又以仆浓眉而多髭，居公门久，虞其识我貌也，故拔眉截髭以见之。既入其家，暇与群儿嬉，遂尽得其颠末。豪家之凿池以通溪也，盖专为杀人设矣。奴隶佃人有忤之者，辄生纳之沟中。既死，而后弃之溪内，流急迅下，瞬已不知所之。如是者盖屡矣。女尸其婢也，色颇丽，豪私之。其妻侦之而妒，瞰豪出，挞之至死，而亦师豪所为，弃诸溪流也。且并婢之姓名父母，均访得之矣。”公大喜，立拘至，一讯即服。

野史氏曰：钟鼒之所为，乃与欧美之侦探相仿佛矣。此条见浩歌子所著《萤窗异草》，盖明世宗朝事也。后载鼒之义侠甚详，以非侦探类，故未录。





开棺验尸


某邑宰，年甚少，以科甲出身。既授缺，其封翁虑其少不更事也，随之至任，簿书案牍，实左右之。翁固明练者，一时宰遂有神君之目。一日公出适郭，遇大户之丧，仪从甚盛，执绋者殆百人。后有哭于孝舆之内者，忽风起揭素帏，及哭者之衣，则斩缞之内，别有红裳，不觉大疑。命役访之，则某监生之丧，哭于舆者其妻也。宰益疑，遽呼群役阻其行，且命停榇某寺，以俟检验。执绋者皆缙绅辈，一时大哗，群至舆前与宰辩。宰曰：“诸公与亡者非路人，宁不欲白其冤耶？”曰：“无冤，何自以白？”曰：“验而不冤，吾宁挂冠矣。”众无奈，停榇上寺中。宰归署，忽托疾不视事，群具呈催检验，至再三，均不报。众复呈于郡守，守乃贻书，拟使谢过众绅，以寝其事也。宰复曰：“人命至重，缓葬小事，请予十日限，当有以报命。”郡守亦听之。

忽一日，传呼驺从，率仵作，到寺检验。丧者亲友咸集，且讯之曰：“启验而无据，不知开棺见尸之罪，当孰承之？”宰曰：“吾断不致承开棺见尸之罪，亦不为分金来也。”众相顾忸怩。既启视，验无伤。宰曰：“盍检视其阳具？”则灿然者一五六寸许之针，自溺管入者也。众咸大错愕。宰问曰：“有亡者之中表某，其在是乎？”众应曰：“在。”共推之使前，则已面如死灰矣。复飞签提亡者家之某小僮及其妇至，并绾之，鸣驺返署，一日而谳成。

初，宰之遇是事也，归即白之翁。翁曰：“如所见，吾亦知其冤，第恐验之而无证；即有证矣，末由得其始末，徒事周折耳。吾当访之。”故宰托病之时日，即翁察访之时日也。翁之行访也，衣窭人衣，伪为卜者，蹀躞城野间，几旬日，无所获，将失望矣。一日既暮，小息田间，忽有人来叱之曰：“若盗耶？”翁伛偻而起，应曰：“异乡之人，卖卜为活，夜无宿所，偶止此耳，乌敢盗？”其人曰：“怜子异乡露宿，盍从余来？”从之去，则田间一草屋，入户即榻，榻以外，无容足地也，矮不足以容起立。遂踞榻对坐。其人自陈曰：“稻稔而未割，余逻者也。”遂相剧谈，渐忘形迹。翁故叩之曰：“此间邑尊，为吾乡人，政声如何矣？”逻者曰：“大好青天，恐不得久于其位矣。”问何故，曰：“某监生家事也，吾即监生家佃人，故知之。监生实横死，不知邑尊何由知之？命停棺待验，而又托病不出；亲族控于郡守，不报。闻行将赴控省垣矣。”问：“彼既命待验，何以又托病？”曰：“不知也，第恐验亦不得证耳。”翁曰：“何谓也？”逻者忽视翁数四，曰：“若为邑尊同乡，得毋以吾言达？”翁曰：“贵贱隔绝，虽同乡何由达哉？”逻者曰：“即达亦无妨，第虑牵余作证，余乡人，畏见长官耳。其致死也，以针插阳具，使深入无迹。既殒，乃濯其血污。如之何能验也？”翁惊曰：“彼亲族宁无知者？”曰：“监生之妻某氏，私于其中表某。中表近丧妻，故与某氏谋，将死监生而娶之也。”翁曰：“然则此事惟彼二人知之耳，若何由而知之？”曰：“余乌得而知之？监生家之小僮某，固其中表所荐，实暗使助某氏者也。小僮与我善，窃以告我。亡者是日实饮于中表家，醉归，氏乃乘其醉而毙之者也。彼亲族中方利其妇之速嫁，而分其家产，今为邑尊沮其葬，故皆不平焉。”翁尽得其情，乃返，故破案之神速也。而神君之颂，益遍里闾矣。

野史氏曰：欧美之侦探，人役耳。此乃以封翁而执侦探之役，不尤为难能而可贵耶？呜呼！那得吾国州县官，尽有此封翁！





捏写借券案


海昌陈子庄先生，摄南汇县篆时，有棉花行主姚某，控王某欠花价银一百零六元，有券据，有中证，有代笔，云索之不还，反遭凶殴。中证、代笔者所供与同。提王至，战栗惶恐，似不能言，匍伏久之，始曰：“实不欠钱。”曰：“不欠钱，何以控汝？”又不能对，促其言，则曰：“我纵欠钱，何必倩开烟馆者作中？”先生笑曰：“若非贵人，开烟馆者不能为尔作中证耶？”又曰：“我自能作字，何必倩代笔？”先生闻言，亦颇疑之。既而诘之曰：“汝非蓄意不良，故倩代笔者为图赖计耶？”侍役遂群呵之（群役之呵，实我国法堂之恶习也）。王闻呵，益战栗，伏地叩头，称愿还。

先生终不能无所疑，命带下。独呼原告至，问之曰：“债券何以非彼所亲书？”曰：“彼自倩人代笔，某不与知也。”问：“彼倩人书就带来耶？抑即尔家所书耶？”踌躇而答曰：“即我家所书者。”先生视其踌躇也，益疑其为冤，复诘之曰：“代笔者为彼所带来者耶？”曰：“否。代笔某甲，向居村口，是日因在茶肆争论，甲适来相劝，遂偕归耳。”先生瞥见甲在堂下，乃故扬其声曰：“是在茶肆乎？”曰：“然。”命役带之出。

呼甲至，问曰：“是日王邀尔代笔耶？”曰：“然。”曰：“何以不至姚家署券，乃就茶肆？”曰：“因在茶肆相劝，故即就彼书之。”曰：“若逆知将代笔，故怀纸笔以往乎？”曰：“否。假茶肆之笔，纸则购诸市者也。”曰：“信乎？”曰：“信。”乃命带之去，别置一所。

呼证人某乙至，呵之曰：“王未负姚资，尔与姚要之至尔家，逼勒署券，尔乃书中，此何理耶？”惶惧曰：“某不过为好相劝，实无逼勒事。”曰：“闻在茶馆相劝，何以又至尔家？”曰：“某开烟馆，家有余地，适甲又思吸烟，故偕来就便署券耳。”

先生大笑，令呼原、被、代笔俱至，戏谓王曰：“此案余已讯明，若所欠宁止一百零六元，实三百十八元也。”王大惊呼冤，姚亦代白实止百六元。先生曰：“固也，然券实有三：一书于尔家，一书于茶肆，一书于烟馆。兹有其一耳，其二安在？速将来！”三人相顾错愕，惶恐伏罪。乃惩之，释王去。

野史氏曰：闻之姚与甲、乙，实有隙于王，又欺其舌强口呐，慑见官长，故为是以陷之也。使侦探家为之，又必张皇其事，探诸烟室，探诸茶肆，行且探之于购纸之肆矣。事非不得明，然较诸此寥寥数语，奸情毕露者，为何如也？





诬控和尚


陈公幼学守湖州时，有土妓之夫某，曾佣于密印寺。寺僧颇饶于资，或唆使控僧淫其妻，某信之。适公鸣驺出，乃拦舆控焉。公批仰乌程县提讯。县令某，奉命提僧至，略不诘问，挞而释之，即以申报。公致疑焉，亲提讯问，僧呼冤。公令原、被俱暂押。密传铁佛寺僧至，别置之。独传妇至，问之曰：“若夫所控僧，若犹忆其貌否？”曰：“渠淫我久，且赠我某物，如之何弗忆？”乃呼铁佛寺僧至，妇遽曰：“淫我者正此人也。”公大笑，痛绳甲夫妇而释僧。

野史氏曰：以俗吏视之，此特一毫发之细事耳，而乃明察如是。惜乎陈公之政绩，吾未得窥其全豹也。尝鼎一脔，聊以解馋，或亦读者所同许也。





假人命


蓝公鹿洲由普宁兼摄潮阳令时，视事甫旬日，部民郑秩侯之妻陈氏，控萧邦武纠同萧阿兴、李献章、蔡士显、庄开明等攒殴其夫至死，弃尸峡山大辰沟。问：“何日事？”曰：“十一月十三日事也。”其子郑阿伯以舟载尸至，请验。公签差提五人至，即往验尸。尸已朽败，口颊且不存矣。问陈：“信汝夫乎？”曰：“信。”问郑：“信汝父乎？”曰：“信。”乃令自备棺殓。

返署提五人至案下，熟视之，不讯一语，命还押。及夕，复提五人于别室，谓之曰：“汝等攒殴人至死，例当论抵，知之乎？”皆曰：“知之，惟皆被诬耳。”曰：“余查南熏坊保正，有郑秩侯者，即若人耶？”曰：“然。”曰：“余查前任案卷，若五家先后失窃，官皆批饬保正查缉，有诸？”曰：“然。”“缉获乎？”曰：“未也。”“然则汝等恶其缉之不力也，而毙之耳。”则又呼冤。“死于大辰沟者，果郑耶？”曰：“不知也。”“郑果既死耶？”曰：“不知也。”“汝辈于郑素有隙耶？”曰：“睚眦之怨，或所不免矣。”“汝辈以为系讼与宁家孰乐？”曰：“宁家乐。”曰：“郑实未死，逃耳。吾治普宁，独严于保正，彼畏吾严以逃。至于诈死以诬汝辈，则或别有主使者也。吾释汝辈，可速为我访来。”曰：“四海茫茫，乌乎访？”曰：“彼无远志，邻邑而已。吾为汝辈脱累，汝辈乃惜力耶？”皆叩首谢诺，乃悉纵之。僚幕咸致诧怪。

越三日，萧邦武自惠来县获郑秩侯归，阖邑震为神明。讯其所与定谋者，则讼棍陈阿辰也。前尸则倒毙之乞人耳。并惩之。

或问公：“何以料之如见也？”公曰：“是易易耳。吾治普宁独严于保正，郑，保正也，岂无所闻？故闻吾来而逃也。保正逃，官未有不捕者，宁得逃而免，计惟报死。而又碍于邻里，故借一无名之尸为己尸；又故架词报案，以实其死耳。”曰：“何以能知其伪死也？”曰：“验尸之顷，已洞见之矣。彼云死于十三日，验尸为二十一日，相距不及旬，而时在冬月，置尸又在山溪寒冷地，夫何朽之速，而至于面目不全也？”曰：“何以知有主使之者？”曰：“是则以其市井人，或不能此，姑试讯之耳。吾察此五人者，面目都良善，室家市业都于潮，故纵之使为我用，不犹愈于签差耶？”

野史氏曰：纵被告以捕原告，案情之变幻，于此乃叹观止。至于体察入微，料事如见，犹其余事也。





盗尸案


蓝公任普宁令时，有潮阳人王士毅具控云：“从弟阿雄，随母嫁普宁人陈天万为妾，冢妇许妒，鸩阿雄，乞伸雪。”且具诬告反坐结。公准词往验，发其圹，空无所有。士毅呼冤曰：“是移尸灭迹矣。”公讯天万，则云以痢死，并以所服药方呈案。传医者至，问之，所言与天万同，且自承呈案者为己所订方。视许氏，则硕腹膨脝，扶掖蹲踞，云病蛊九年矣，状极愁惨，念不类鸩人者。穷诘邻右人证，均不知尸所在。问尸母林氏：“阿雄死之日，士毅来耶？”曰：“邀之来，不来也。”“他日来耶？”曰：“诘朝来，然不入我室，过其表姊而已。”“姊有夫男耶？”曰：“无夫，有子廖阿喜，年十五六矣。”传阿喜至，问：“二十八日，王至汝家何事？”曰：“遇于途而已，未入吾家也。”问：“何言？”曰：“彼问阿雄已死，埋否，吾对以埋。又问埋何所，我对以后岭。即去矣，无他言也。”公怒曰：“偷尸者王士毅也！”笞之三十，系于舆后，曰：“吾将返署，授以枷刑也。”即鸣驺行。

至半途，呼捕役语之曰：“速入城，趋东门旅店，问王士毅所寓，室中有人，即逮以来。”役承命去，果获一人，曰王爵亭，举动从容，一若无事也者。与王士毅皆言彼此不相识。呼代书至证之，则士毅递呈时，果与爵亭偕也。出纸笔，令书供，则笔迹与士毅原呈符。严鞫之，则曰：“老讼师陈伟度，实主是谋也，盗尸越邑，皆其所使。”问：“置尸何所？”曰：“是惟伟度知之，即士毅亦不知也。”逮伟度至，扑案鸣冤苦，谓：“天万为我族弟，二王无故欲陷吾弟于死；今陷弟不成，又架词以陷其兄矣。乞公烛之。”公闻其为天万兄也，心怦然动，疑其冤。然察其顾盼闪烁，似非善良辈。乃诈之曰：“吾固知汝不同谋，然二王既汝弟之仇，汝何为而在东门旅店与之共饭也？”伟度出不意，遽答曰：“偶然耳。”曰：“连日共饭，皆偶然耶？”曰：“普地无多饭店，不得不尔。”曰：“即不得不尔，又何必相对语屑屑？”曰：“吾为吾弟劝和耳。”复诈之曰：“共食可也，汝又于旅店中与之同宿，何耶？”曰：“无之。”问爵亭，亦曰：“无也，渠自寓城中林泰家。”传林泰父子至，隔别讯问，知爵亭实止于林氏者三宿，切切密语，然不能知所谋也。

知无枉，乃刑讯之，尽服。则伟度以争祖业故，有隙于天万，尝誓报以惨毒。会阿雄死，乃设是谋。谓盗尸越境，不忧检验，隔属不致败露，被告惧罪灭尸，形迹似实，尸终不出，则问官亦将为难，亦绝无后患。且可于快心逞志之后，开门纳贿，听其和息，不难致富。自谓算无遗策也。问尸所在，则在潮阳水都乌石寨外之溪边，其埋处，上斫一树之半截为标识焉。移牒湖阳，得阿雄尸，验无伤，案乃得白。

野史氏曰：伟度之谋毒已哉！发圹而失其尸，使略粗心者当之，陈天万等已备尝三木之苦矣。乃委曲转折而剖白之，蓝公其神乎！蓝公任潮、普，所破奇案甚多，自为笔记，附于专集，以上仅选录其二则耳。





浦五房一鸡案


苏州乡人某甲，负鸡一笼，入城唤卖。浦五房伙呼视之，与议价，不合，还之。甲点之，少一头，向索，不服。浦五房者，熟肉铺，号称数百年老店者也。邻右皆叱甲，谓：“岂有皇皇巨铺家，而赖汝一鸡者？”甲曰：“使鸡而尽为吾有者，虽丧其一，复何损？这笼鸡皆众邻付我代售者，今所失，吾亦不辨为谁氏物，归亦无以取偿于人，以是争耳。”喧扰未已，会巡抚丁公日昌鸣驺过，甲遽呼冤。公廉其情，亦叱甲为妄。甲益冤苦，倚壁以泣。

旋元和令某公亦鸣驺来，甲复拦舆呼冤。令传伙即舆前诘之。伙曰：“彼适于丁大人前呼冤，已蒙大人叱之矣。且与之论价者，铺伙也，使赖其一鸡，不过归之于主人，伙不得携以归，于伙复何益？主人固拥厚资，何一鸡之贪？伙亦不必以此进媚也。”令曰：“辩矣，然不足以服吾也。汝铺中有鸡若干？”曰：“不知也，随时购而畜之，亦随时取而杀之，胡复能记其数？”曰：“汝今日买鸡否？”曰：“未也。”问昨日，亦曰：“未，所存者皆三日前所购耳。”令呼役，尽取其所存鸡，搜寻备至，不使遗一头。叱令前至署，并带乡人去。扬言曰：“吾将讯鸡也。”市人之围随以观者如堵，咸窃窃然议令之好奇而多事。

至署，升座，传伙问曰：“若素饲鸡者何物？”曰：“馊饭、糠耳。”问甲曰：“乡人饲鸡何物？”曰：“无所饲也，放之野外，使自觅食耳。”乃呼役尽杀两造鸡，剖其肫而验之。则甲鸡肫内，皆砂石、青草之类；而浦五房之鸡皆糠粃，其中独多一肫为砂石、青草。令顾伙曰：“如何矣？汝言非不辩，而吾居此久，未补缺时，与汝苏州人杂居，习知苏州人轻薄。若固非贪一鸡，然以甲为乡人也，故戏侮之，以为嬉笑之助，是汝苏人轻薄之性使然，固不能欺吾也。甲至吾前呼冤，吾诘汝，汝不是非之辩，首白丁大人已叱之矣，是欲以丁大人制吾。亦汝苏人之伎俩也。今曲直既判，吾将与尔请示于丁大人。”

遂命驾，率两造带所剖鸡肫，诣抚院，陈颠末。丁公惭且怒曰：“吾乃为市侩所欺！”断令偿甲鸡值；且罚巨款，充善举。浦五房字号，则勒令出境，不准复设于苏州。

野史氏曰：右一则为亡友梁丽川为余言，信而有征者。此案发时，梁适在沪，而浦五房被逐，乃迁之于沪，梁躬遇其时，故知之最悉也。近则为日既久，前事已忘，浦五房仍

返苏设肆矣。





控忤逆


老媪某氏，扭其子及媳，赴县控忤逆。官升座讯之，媪曰：“子媳夙忤逆，平日侍奉无状。今日乃我生日，仍以恶具奉我，而彼夫妇则酒肉是享。年老人不复能耐，故来控，乞严惩之。”呼子、媳至，讯之，饮泣无所供。官谓媪曰：“部有忤逆之民，官之罪也。尔子、媳不孝，实宜严惩。然今日为汝生日，刑汝家人，不利。吾当为汝上寿，以赎吾罪，且愧汝子、妇也。”命列几堂下，呼面至，令媪与子、媳对啖。已则杂问他案，不即发落，俄延良久。三人忽大吐。呼役验之，则媪所吐者肴胾，而子、媳所吐者藜藿而已。官乃叱媪曰：“酒肉之奉，谁实享之？今而后，岂尚可诬耶？当官而谎，平日之行可知。本当惩汝，姑念控子、媳无反坐理，姑纵尔等宁家，勉尽慈孝，勿谓官可欺也。”媪惭而去。

野史氏曰：抉其腹中之物而验之，设想可谓神奇。使愦愦者当之，鲜有不受其欺者矣。此则见某笔记中，未载官之姓名，仅称之曰“某君”。所载轶事数则，颇似今观察使、前署广东南海令徐君次舟事。徐君在粤，历署南海、清远等县，平反颇多，惜相传多失实者，不得备载之耳。





又一则


林砺之为余言：长白忠若虚大令，名满，治余姚，有政声。终日高坐堂皇，辟门听讼，夜分不息。事无巨细，苟有枉，皆可讼。讼则曲直立判，无羁留。一日薄暮，有父扭其子控忤逆者。提讯之，则父子皆业皮匠者。据言子不肖，薪水缺乏，而己则游荡无已，教训之，则无状益甚也。大令徐徐曰：“若父子吃夜饭也未？”则皆曰：“未也。”命各予钱二百文，曰：“将去吃饭，再来听审。”于是父子俱去。

漏再下，命传控忤逆者，则父子候案下已久。呼父至，问曰：“已吃饭耶？”曰：“谢恩赏，已果腹矣。”曰：“二百钱用几何矣？”曰：“尚余三十余也。”曰：“若吃饭亦吃菜耶？”曰：“吃某菜。”曰：“若饭量若何矣？”曰：“老年人，一瓯足矣。”曰：“某菜值钱，饭仅一瓯，然则胡为仅余三十钱也？”则顿首曰：“小人有痼疾，饭后吃鸦片烟一钱许，亦取资于是也。”命其子至，问曰：“已饭耶？”曰：“饭矣。”曰：“二百钱用几何矣？”曰：“仅用去三十文，尚余百有七十也。”问何俭，曰：“饭求果腹矣，食既饱，无所用之。”乃谓其父曰：“吾已廉得汝父子之情矣。凡吸鸦片之人必惰，虽有业，与游手等。汝子一人，所入几何，不足以应汝之求耳。非不孝也，汝恶其不足以应汝之求而控之，则难乎为汝子矣。”曰：“否。子实不肖，喜游荡，控之非得已也。”曰：“夫游荡者必费，今汝子啖一饭，仅用三十文；汝则仅余三十文，平日之耗费可知。汝子一皮匠耳，终日营营，不足以供汝，或有之，乌在而见其不肖也？吾即不惩汝之诳，亦当惩汝之吸鸦片。第对子而刑其父，吾不忍，即汝子亦必不忍，尤非政教。若即归，当善处父子之间，勉为良民也。”于是其父感极，抱子而泣，泥首谢去。

呜呼！是非独明察，且善于感化者矣。





打笆斗


砺之又言：大令一日坐堂，有互扭而来控者，则米店人控面店人吞没其笆斗也。面店人曰：“是固我物，彼强来诬我者。”米店人曰：“彼初来借用，云即还，讵久假不归，意图吞没。”大令笑曰：“是笆斗之罪也。”命覆斗阶下，呼役扑之，躬自离座监视。扑至数百，忽升座叱面店人曰：“是米店物，若何得吞没之？”面店人呼冤，则指覆斗处，令自视，曰：“初扑之，所出者面麸；扑至再三，则糠见矣。是非初为米店物，而为汝借用者乎？复乌乎赖？”两造皆拜服，遵断去。





晒“银”字


有夜投逆旅者，举一囊以付主人，曰：“此钱囊也，乞代贮之，明日还我。”主人诺之，即注于册曰：“收某客钱囊一事。”复予以收券曰：“凭券付还钱囊一事。”此盖逆旅之通例也。时则旅客踵趾相错，众目睽睽，咸共见之。及就寝，主人窃发其囊，则银也，遽以钱易之。诘旦，客持券取囊，发视之，累累者钱也。失声曰：“死矣！吾本银囊，何得化为钱？”遽向主人理论，则注于册者钱，收券亦钱，昨夜众人所见者亦曰：“彼固付以钱囊也。”客不能辩，控诸官。传逆旅主人至，讯之。主人呈册、券，则册注曰钱，券署曰钱。传证人，客曰：“吾等固见其以钱囊付主人也。”官乃叱而逐之。客徘徊终日，复具控。官怒，笞而复逐之。

客益冤苦，及夜，赴水求死。适有邻邑宰某大令，以事晋省，泊舟其间，见有自溺者，呼舟人拯之。叩其故，曰：“吾，某店伙也，自他邑收债归，投逆旅宿，以银囊付主人。当时以投宿人众，恐有胠箧者流厕其间，故讳银为钱。晨起取囊，果尽钱矣，此必为逆旅主人所易。吾归，无面目以见主人也，是以求死。”曰：“盍控之官？”曰：“已再控矣，官不我直也。”曰：“是无伤，明旦以状来，吾为汝直之。”客谢去。

翌日，果以状来。大令乃赴县署，陈其事。官曰：“是痴人也，证据凿凿皆钱囊，彼且一再赴诉，吾已薄惩而遣之矣。”大令曰：“否，此人必冤，不然，彼何至蹈水而求殉也？乞假我法堂，当为白之。”官不得已，如其请。大令乃尽传逆旅诸人至，鞫之。则册注钱，券署钱，愿为证人者皆曰：“彼固自言为钱囊也。”大令愕然，念无以白之，将遗笑柄。顾役问曰：“逆旅诸人尽在是耶？”曰：“主人有妇在，以此无预眷属事，未传来也。”曰：“速为我传之来。”

役去，乃谓诸人曰：“客所付者实银囊，汝等故赖之。而孰为赖银者，吾不得知，然吾有术以破之也。”命各伸一掌来，以朱笔于掌中书一“银”字，令至庭中，跪烈日下，伸其掌以曝之。曰：“赖银者，掌中‘银’字，当为太阳摄去也。”于是诸人罗跪庭下。有顷，扬声问主人曰：“某，汝‘银’字在否？”应曰：“在。”少顷复问，则复应曰：“在。”差役侍从及观审者，莫不笑之以鼻，以为若是者，直儿戏耳，讼乌得白？

亡何，役传逆旅主妇至，诘之曰：“汝与夫谋以钱易客之银，信耶？”曰：“无也。”曰：“汝夫已自承矣，何得云无？”妇仍狡展。则又扬声问曰：“某，汝‘银’字在否？”噭应曰：“在。”顾妇曰：“如何？汝夫已承‘银子’在矣，再狡赖将刑汝矣。”妇疑其夫之果已自承也，遂尽吐其实，客之冤乃白。一时遐迩称神明焉。





审张七


道光初，山东捕获林清余党张七，亦党魁也，法当死。而张七不自承为张七，承审者易十余员，皆不得实。

时胡君（鉴僧大令之祖，忘问其官阶讳字矣）仕鲁，有能名，大吏以委之。君坐堂，命带至，与之琐琐话家常，问其年岁及家事甚悉，而绝不及公事。问至夜分，呼饼饵至，啖之，并以赐张七，复絮絮话移时始退。明日复然。又问张七：“能饮乎？”曰：“能。”呼酒至，与之对酌。时上官急欲得实，闻君之举动如此也，召而诘责之，曰：“如是，乌能廉其实？”君曰：“不如是，终不能廉得其实也。明当有以复命矣。”

又明日，仍与絮语如故，与之对酌如故，而酒中已置助醉之品矣，饮之使醉，颓然卧堂下。隶役皆窃笑。君独酌于堂上，怡然自得，若无事者然。犯人则鼾呼于案下，移时未醒。侍从皆厌倦。又良久，鼾卧者抒手伸足，似有醒意。君使役附其耳大呼曰：“张七！兹得间矣，犹不遁耶？”则噭应而起曰：“唯！”君大笑曰：“若犹得不承为张七耶？”张七眙愕良久，遽呼曰：“好官！好官！吾当自承。”乃尽吐所行不法事，有官所不及知者亦尽言之。谳乃定。





伪借券


胡鉴僧大令仕闽摄政和篆时，有告欠负者，已经数官矣，曲直卒莫判。盖原告控被告欠四百金，求追，被告则极称冤诬。原告富甲一方，而被告贫窭殊甚，以情理论，富人殊不必诈贫人，且求追欠负外，别无要求，情似贫者图赖；而人又殊懦弱，不类无赖辈。故案终不得定也。

大令受事，先讯此案。翻阅案卷，知为先后分欠者，有券两纸，纸二百金：正月借二百，署一券；四月又借二百，复署一券也。既升座，原被喋喋案下，各执一词。大令命取原券至，审视再三，忽得其情，叱原告曰：“若何得凭空诬人？不承，且杖汝！”曰：“券虽代笔，而彼自画诺，何得云诬？”曰：“不揭汝奸，汝且不服。汝此券得非一书于正月，一书于四月者乎？”曰：“然。”曰：“此二券皆以贡川纸为之，使非同时所作，则纸有厚薄，有大小，纸色亦未必从同；即同矣，而纸纹断无相同理也。今此二纸，合而观之，映光以视，则纸纹相连，若合符节，是明明以一纸裁为二而作者。岂有正月书券时用此纸，至四月复寻此纸之半而为之耶？是又明明同时所为，非伪而何？”原告语塞，案乃结。





德清冤妇案


德清某氏女，误适狂且为妇。狂且素无行，烝于其庶母，使妇以姑事之。居有顷，妇知所为，深以为耻。一日，庶母使作履。履成，进之。庶母审视曰：“微嫌不正，奈何？”妇曰：“履不正何伤？惟须行正耳。”庶母大恚，谓妇讦其隐也。及夜，与狂且谋，醉妇以酒而杀之，以暴病讣其母族。母族贫且懦，不敢与较。

越年余，人言愈啧啧，咸讼妇冤，始赴县控告。时葬已久，发冢启棺验其骨，仵作报无伤，讼不得直。他日易一县官至，复控之，仍不直；上控亦然。事已数稔矣。妇之昆季行，有以翰林通籍者，具状诉于刑部，部臣例题奏。时适换浙江学政，某公膺是差，陛辞时，上即以此案属之。

公至浙，提此案鞫问，无端绪；验骨，无伤也。公念此妇必冤，苟无以白之，即无以慰死者，亦无以复命也。乃托疾，星夜微行至邻省，求得老仵作一人，以重金聘之，与偕归。食与共食，寝与共寝，不使见一人，防贿至也。示日复验。至期，原、被咸集，四方来观者如堵。老仵作检验毕，报曰：“确无伤，惟项下一根骨已易去矣。死者年二十许，其项骨当达若何重量；今视此骨，乃一四十许人者，其重量仅若何耳。”称之果然。于是尽传以前经验之仵作至，严鞫之，则当初次告发时易去者也。追原骨至，则竹木伤痕俨然。狂且至是无可掩饰，始承醉妇以酒，以笆斗加其项而压杀之者。遂论如律。





左手杀人


鄂州民有争舟而相殴致死者，牵涉多人，而系囚累累，狱久不决。郡守某公亲临其狱，提诸囚至，去其桎梏，使列坐庭中，呼酒食劳之。食已，命俱还狱，而独留一人。被留者惶恐，不知所为。公顾谕之曰：“杀人者汝也。”囚不服。曰：“吾观诸人之食，皆以右手执箸，而汝独以左。吾固先查检验案卷，死者致命伤在右肋，此汝杀人之明征也。尚欲抵赖耶？”囚乃服。





验镰刀


有报伤重而毙于野外者，官莅验，则镰刀伤十余处，而衣履具在，所带零碎钱物亦无恙。官曰：“盗杀人，图取财耳。今物无恙而伤多，此仇也，必非盗。”传死者之妇至，密诘之曰：“汝夫向有仇家否？”曰：“夫向睦于邻里乡党，无仇也。”曰：“吾非徒问者，将为汝夫雪冤，盍细思之？”妇思良久，曰：“无也。惟某无赖曾来借债，夫未之应，彼衔恨以去耳。”乃遣妇。饬地甲谕邻近村人，各以镰刀来案呈验，隐匿不报者，即坐以凶手。令出，不终日，乡人之以镰刀至者，无虑百余。官令布列庭下，官据堂上亲临之。时方盛夏，乡人环堵以视，正不知其作何措施也。官察视良久，忽指一镰，问是何人物。人众中有出而承者。问其姓名，则借债未遂之无赖也。官曰：“汝何故杀人？”无赖尚狡展，官笑曰：“汝尚欲赖耶？汝自视其凶器可也。”曰：“均是镰也，某之镰，曾无以异于众人，何乃视为凶器？”曰：“汝不见飞蝇耶？镰所以割稻者，舍是更无所用之，洁净无油腻迹，无腥膻气，故飞蝇满前，不集其上。今诸人之镰皆无蝇，惟汝之镰飞集几满，此非杀人未久，腥气犹在之证据耶？”无赖顾视己镰，果如所言，乃俯首伏罪。





烧猪作证


有妇杀其夫者，既杀，复纵火焚其庐，诈称夫死于火。夫弟控之官，检验毕，坐妇以谋杀。妇不服。官曰：“是易服之也。”命取二豕至，杀其一，与活者并积薪焚之。焚已，出二豕验之：既杀而后焚者，口中无灰；焚毙者，灰满口中也。验其夫口中亦无灰，妇乃伏罪。





荆花毒


单县农人某，力作田间，其妇馌之，食毕乃死。翁姑悼子之死，乃以谋杀控诸官。妇备尝三木，不胜痛楚，遂诬服。案甫定，邑令迁调去。后令至，察阅是案，反复审度，曰：“此妇冤也。夫谋杀其夫者，必惑于奸夫，此妇无之，一可疑也。凡谋毙人者，必于密室，乌有鸩之于田间，以自彰其迹者哉，二可疑也。妇必冤矣。”提讯之，再三研究，妇但哭诉冤苦，亦不自知致死之由。令乃详叩其居室、耕地，亲至其处详察之。复诘妇当日馈食何品，曰：“鱼羹、米饭耳。”曰：“馌出，曾他往耶？”曰：“无也。惟行至某地，觉乏，少息于荆林下耳。”令乃呼鱼及炊具至，命妇当堂作鱼羹，投荆花其中，杂以饭，投诸犬、彘，无不立毙者。妇之冤乃白。

右四则见阮刻《洗冤录》。





慈溪冤女案


某岁，慈溪令黄兆台，以民人陈涌金杀有罪子孙详报，阖邑哗然，谓为冤枉。事闻于省垣，大吏檄宁绍台道及宁波府行查。时许小欧大令奉檄清理积案，彼抵宁波，亦奉檄助理是案。乃诣郡守，请阅案卷，则陈涌金以其孙女阿猫与奴子高宏道通奸，扑之，因伤身死也。郡守拟提讯，大令曰：“苟提讯，万一参差，势难转圜。盍先调黄令来，面询之？”守从其言。黄令至，坚谓所详实不虚。守复商于大令，大令曰：“中丞极注意此事，今日檄且再至。然提讯之，必多鬼蜮，猝难得实，徒延时日耳。盍访之？”守曰：“吾意亦若是，第难其人耳。家人不习地方人情，胥役殊难信，奈何？”大令曰：“天一阁管书人邵某颇诚实，某所素知，曷若使为向导，某自往访之？”守曰：“子行，不虑为窥破耶？”曰：“某习此间语言且娴，无虑也。”守从之。即召邵某至，告以故。邵曰：“小人有戚某氏与陈为邻，访之诚易。第与贵人俱，不虞泄耶？”大令曰：“我伪为商人也者，汝为吾伴，谁复知之？”邵曰：“然则亵贵人矣。”遂相偕发，抵慈溪，即主于邵戚家，因其戚而知陈之家事焉。

陈以贩药川、湖起家。有子四人：长子早世，无嗣，遗一女曰阿猫，即为其致毙者也；次美思，设药肆于杭；三贡元，多病，居于家；四尚稚也。次妇乐氏，丑而淫，新台之咏，乡里皆知矣。以长子之无嗣也，次妇乐氏思以己子为之嗣；长妇以乐淫，不欲后其子，意盖属于贡元之子焉。乐衔之，妯娌遂不相能。会长妇病疟，乐为之调药饵，饮之而毙。阿猫痛母，且疑婶之致鸩也，哭泣之间，杂以怨詈。不数日，即闻阿猫奸事发，为乃祖致死矣。

大令既得梗概，即拟自达于陈氏，以窥其隐，夜与邵定策。诘旦，伪为贩药也者，因其戚介绍于陈。陈不纳，曰：“吾方累于讼，弗暇及此也。”大令颇悒怏。晡时，偕邵小立门外，忽一人自陈氏出。邵趋与语，大令亦亟前与通姓氏，邵从而介绍之，则叶某，陈之妹婿也。言谈间，邵约以行沽，叶欣然诺。邵以目视大令，遂相将入市，登酒楼。邵乘间语大令曰：“此酒徒也，小人亦于戚家识之，醉以酒，或有所得。”大令颔之。邵遂与叶极道契阔，且谈且饮。酒半酣，邵探之曰：“吾友自川、滇贩药至，属舍亲介绍于陈翁，谋为出脱，而翁辞以有讼事，无暇为此。不知何讼，如是其亟亟也？”叶曰：“此事已通天矣，子岂未之闻耶？”邵故讶曰：“岂阿猫事独未了耶？惟闻其略耳，敢请其详。”曰：“大吏已檄郡守行查，子居郡城，胡不知之？”邵笑曰：“某虽居郡城，然终日埋头作蠧鱼，不预外间事；偶有来阅书者，皆酸秀才一流，从无道时事者：何自而知之？”叶乘醉曰：“舍亲惑于次妇，毙其孙女阿猫。事后又张皇无主，求计于我。我为画策，诬以阿猫与奴子奸；复为言于邑宰黄公，得无事。讵省中大吏忽欲行查；而阿猫曾许字洪氏，兹更闻洪氏亦将晋省上控：彼是以亟亟也。”曰：“子适来，亦为之画策耶？”曰：“然。”曰：“策奈何？”曰：“贿奴子高宏道自承奸状，自冰释矣。二公非外人，故轻以相告，幸勿泄也。”大令曰：“令亲亦太愦愦，以媳故而毙其孙女，何其忍耶？抑别有故也？”叶曰：“次媳素得翁欢，而阿猫以母死疑婶氏之鸩之也，见于词色，故怒而为此耳。”曰：“果鸩耶？”曰：“是则不知，然吾亦不能无疑矣，以争立嗣故，妯娌间尝有间言也。”饮毕遂散。

大令挈邵，星夜晋郡，白郡守，立提讯。旋解省，承审官三人，大令亦与焉。盖大令得实，白郡守后，即先驱返省，陈所访情形也。堂讯时，陈果贿高，自承与阿猫奸状，语涉秽亵。大令曰：“是不必辩。”呼提叶至，笑谓之曰：“盍仰首视我？慈溪酒楼之长谈，当未忘也。”叶遽仰视，见大令，失声曰：“败矣！”大吏复委员赴慈溪，发阿猫母女棺检视，则阿猫口中有巨钉，直贯其脑；其母则骨节、指甲作青黑色，按之《洗冤录》，则中鸦片毒也。严鞫乐，亦自承为和药以进者。谳遂成，乐拟斩决，美思绞候，陈徒，高流，黄令部议落职。

野史氏曰：此条曾见于某笔记，后阅大令所著《三异笔谈》，亦载此事。惟以侦探一则，归之于邵某，而不自居，盖不欲以察察为明，故自讳之也。吾国贤长官，每自避明察，因之而湮没不彰者，岂少也哉！使尽得其遗闻，则中国侦探案之辑，恐终吾身而不能尽也。





三夫一妻


孙大令，传者佚其名，强项令也。令合肥时，不避权贵，李文忠严惮之。时有三夫共争一妻者来控，大令断之，一邑称神君焉。

先是部民某，与某武弁交厚。会二人之妻皆有娠，遂相与订曰：“设皆男也，则兄弟之；女也，则姊妹之；一男一女，则结婚姻焉。”至产期，则弁举男，而某生女，遂订姻好。越数岁，弁以事挈眷返籍，音问遂梗，某亦旋卒。女年已十八，其母不能待，遂别字一商人。既纳彩，商人又他去，久无消息，母又别字一邑人。娶有日，商人忽至，遣冰人来订婚期。母骇愕，不知所措。正惶急间，而弁子亦具羔雁来，将行亲迎礼。母益无主，左右不知所可。三家媒妁奔走辩论，各执一词，终莫能决，遂涉讼。

大令得三家呈词，传其母至，询得颠末，一时亦莫能断。终夕寻想，得一策。明日，复升堂，传女至，使跪案下，复传三人跪女后。先叱女，使抬头。既见其貌，则调笑之曰：“妖艳哉！无怪彼三人者之相争也。”语近狎亵。女羞愧惶恐，伏地不敢仰视。则谓之曰：“汝一身，势不能事三姓；彼三人者，亦必不容汝兼事他人；而汝母实皆受其聘焉。本县亦不能为左右袒，今三人具在，惟汝自择焉可也。”女羞缩不知所对，逼迫之，惟饮泣而已。曰：“岂三人皆不如汝愿耶？”不答。再问，再不答，盖已羞愤备至矣。曰：“然则汝愿如何？”曰：“愿死。”笑曰：“果能死以息争，亦美事也，恐汝无此烈志耳。”曰：“宁独愿死，且愿速死也。”曰：“可嘉哉！吾已为汝备鸩矣。”呼鸩至，命饮之。女略逡巡，则叱之曰：“不饮，将提耳而灌之！”女不得已，一饮而尽。母在堂下，号呼奔救，为役牵止之。女饮鸩后，仍伏案下，俄然倒仆，辗转遂僵。隶役抚之，报曰：“已冰矣。”令呼邑人曰：“若已定吉期，奈女已死，当领尸去，礼葬之，俟续弦可也。”邑人曰：“吾所欲娶者生人，奈何娶死者？彼既有前夫，吾当让之。”乃问商人，商人曰：“吾亦无用此死人为也，请让诸先我而有者。”以问弁子，则泥首曰：“嘉礼虽未成，然指腹为婚，先人实命之，结发之义，不敢以死生而渝，请具领。”大令喜曰：“义夫也！”顾商人及邑人曰：“若二人者，徒争之于生前，复委之于死后，殊昧夫妇人伦之始之义，宜各罚十缗，佐彼棺殓。”二人遵谕缴罚。弁子舁女尸归寓所，至则苏矣。盖适之所谓鸩者，蒙汗药也。

野史氏曰：右一则，无所谓侦探也，以其取断之神奇，故录之耳。或曰：尔时设弁子亦不愿具领，将若何？曰：吾知其运策时，先虑及此，不领，且责以为元配而强断归之，使遂其婚好矣。





邻邑伸冤


孙大令宰合肥时，有庐江某甲者，故家中落，沦至为人佃。有姊，适同邑某素封家。姊夫行颇不谨，其翁卒，所遗数千金，悉以付其姊曰：“谨守之，毋为不肖儿败去也。”甲侦知之，诣其姊曰：“弟思佃人之田，终无发迹日。幼学货殖，颇自信，奈乏资本，徒负此志耳，姊盍为我图之？”姊出数百金予之，乃经营设一米肆，逾年，居然获利。乃复诣姊曰：“借姊之助，既获利矣，计当偿还母金。而迩日有某货，忆其值当涨，计尽所有子母，犹不足以尽储之，惟有小试耳。苟得再千金，获利且倍蓰也。”姊又以千金予之。他日又谓姊曰：“某物，奇货可居也，苟得如千金，当可垄断也。”姊又信之，如数予之去。如是数四，姊之金既尽。甲本善经营，数年间，居然致富，报捐职衔，俨然绅矣。

又数年，姊之儿女长，谋婚嫁，念弟已富，当可谋归母金。谓其夫曰：“儿女债，动需多金，盍商之于吾弟？”夫如言往，言及婚嫁事，渐露求助意。甲遽曰：“日来生计大难，力不能为也。”夫归，怼其妇。姊疑曰：“弟殆疑吾夫之犹昔也耶？”乃亲造之，求还母金。甲怫然曰：“是何言也？昔者甥辈稚，弟故稍佽助，以存亲谊，今乃诬我借金耶？”姊大骇，与之辩数四，甲置不理。不得已，讼于庐江令。甲冠服至案，辩曰：“甥辈幼稚，因尝佽助之。今婚嫁矣，乃欲取资于我。此各人门户事，力不能为，故辞之，姊乃以是诬我也。”令问券据，无有；问中证，无有；问过付，无有也。姊遂不得直，号哭而归。

或语之曰：“县君愦愦，不足与决疑难。合肥令孙公，神明父母也，盍往诉之？当得直。”姊曰：“邻邑可控耶？”曰：“是固不可，第往哀之，孙公慈祥，必不负汝。”姊乃诉于孙大令。大令曰：“汝庐江事，何为而诉于我？”曰：“庐江愦愦，不我直也。闻诸人言公神明，故诉之。”曰：“虽然，吾不便越俎也。”姊哀之不已。乃问其当日交涉事，及其母族家世甚悉。曰：“汝姑待之，吾当为汝取偿。”姊谢而退。

大令于狱中取盗犯之罪较轻者二人至，谓之曰：“纵尔，为我办一事，当宽尔罪；苟逸，则罪加一等。尔愿乎？”曰：“愿甚，不敢逸。”乃授以计。先以一犯衣华服，至酒肆中，伪为相识而久别者，絮絮与谈贸迁，故作筹画状。甲以为贩运者也，款以酒饭。正言笑间，次犯囚首垢面，狂奔而入，直闯席间。合肥县役，坌息追至，狂呼逸犯，径入扭之。突见前至一犯，故唶曰：“尔亦在是耶？何都在此？”则指甲曰：“此吾主人也，胡为不来？”役擒二犯去，反命。

大令故升座问之，则曰：“某甲，吾等主人也。”大令曰：“是窝主也。”亟移文庐江，传甲至，令二犯与之对质，甲力辩。犯曰：“若何必辩？若十年前，犹佃人之田，使无我辈，汝有今日耶？”甲曰：“天乎！冤哉！吾之至今日，吾姊实有以助之。”问姊适何人，具以对。问：“助汝几何？”曰：“数百金。”曰：“数百金之母，十年乃能至是耶？”曰：“继之者且若干也。”乃呼其姊至。姊顿首白其图赖状。甲舌挢不敢再辩。大令笑谓之曰：“吾固知汝非盗党，然不如是，汝不吐实。今既无可狡展矣，则汝一身之外，皆汝姊物，当尽归姊；汝十年经营之劳，凭汝姊酌酬之。苟不遵断，且褫汝职衔而惩汝矣。”甲乃状罪遵断退。

野史氏曰：人心不古，伦常乖谬，家庭骨肉之间，自起变故者，盖所在皆有之矣。如此案者，姊弟授受之间，绝无他人可为证见，言语则出此口，入彼耳；资财则此手授，彼手受。世无鬼神，乌从而论断其真伪曲直哉。孙公其神乎！吾不知彼西国之侦探名家，遇此等案，又将从何下手也？





犍为冤妇案


妇非妇也，待年于夫家，俗所谓童养媳者耳。姑待之无恩。小姑尤仇视之，凌虐无状。一日相口角，互讦于姑，小姑不胜，愤甚，思所以报之。乃以毒品杂饵中，将以毙妇也。姑不知，误取而啖之，暴卒。小姑素狡诈，至是竟以诬妇，众咸信之。鸣诸官。犍为令某莅验，械以去，百般推勘，妇不胜桎梏，遂诬服，已具详矣。

会令迁调去，后任为姚公一如，阅卷至是，疑至冤，研鞫数四，不得其情。乃扬言曰：“吾将使神讯之也。”乃夜系小姑及妇于城隍庙廊下，而自于神旁假寐，窃听之。闻二人争论良久，既而皆已，惟闻妇怨艾声，小姑诟谇声。如是两夕，仍不得其情。第三夕，公乃使人预伏于偶像之后，至夜半，推之使起。小姑大唶曰：“休矣！奴伏罪矣。虽然，奴之初意，实将鸩嫂，非鸩母也。”公闻言遽起，一鞫遂服。一时无知愚民，乃谓公能役鬼神也。

野史氏曰：吾知喜读译本侦探案者，必曰：“中国人伎俩，止此而已。”不知神道设教，正所以补王法之所不及，惟视用之者如何耳。苟利用之，何在而不神奇？惟不能利用之，所以成为腐败已。施愚山先生雪宿生之冤（《聊斋·胭脂》）案，何以至今犹脍炙人口也？





货郎


某翁，耒阳之某村人也，以务农为业，二子一女，颇堪温饱。仲子性素劣，日事饮博。翁恶之，曾以忤逆鸣诸官，惩之以儆，及释之出，饮博如故也。先是邻邑有某货郎者，负贩于各市集之间，亦时来村中售其针黹之属，往来既频，遂渐相稔。久之，且愿螟蛉于翁，呼之为父，于其子女称兄弟行焉。女年渐长，情窦既开，以亲狎之故，遂成苟且，父兄皆不知之也。一日，翁自田间荷锸归，入门，则二子皆外出，惟货郎与女在，情态狎昵，其丑不可以暂注目。怒极，挥锸击货郎脑，毙焉。欲兼毙女，而意良不忍，且惧丑声之播也。召仲子归，举而瘗诸竹林中。又恐为犬狼所发，托言防盗笋者，筑垣以缭之，自以为计画周详，鬼神莫测矣。

越数年，人亦无知者。值其仲子博负归，私伐园竹，市之以偿。翁知之，怒挞而逐之。时仲子已醉，因号曰：“翁何苦挞我？即援若人例，以锸毙我而埋诸竹园中，人孰能知之者？”翁益怒，追之，欲箝其口。子且奔且号，遍走村中。村人闻而疑之，鸣诸里正。里正固有隙于翁者，与村人计曰：“某货郎夙与渠家昵，久不见矣，此中岂无因乎？”因以鸣诸官。

时邑令熊公，能吏也，传者佚其名矣。闻报，拘翁父子至，讯之，不承。村人有证其仲子之言者，公犹未之敢信也。移牒邻邑，咨货郎之有无。越数日，有衣巾而至者，货郎之弟也，已入泮矣。泣陈曰：“某年十三龄，兄即行贩不归，尔时年稚，未能间关踪迹之也。父师牒咨，此中不能无故，死生存亡，惟父师怜而鞫之。”公知其有人，遂严讯翁父子，而狡展如故，卒不得实。念刑讯非法，当诱使自言之，乃加签拘女至。时女已嫁而生子矣。既至，与其父兄锢于一室；而独系其伯子之拇指，悬于梁间。遣干役数人轮流密察之，数日不复讯。

一日夜分，伯子不复耐，顾其妹曰：“汝无行丧耻，累及老父，又苦我之无辜者，我之肌肤何罪，而代汝受此无名之刑耶？”女惭而不言，自俯其首。翁诃之曰：“汝耐须臾痛苦，则我可望出于罪，而妹之清誉可存，何哓哓也？”女亦温言慰之曰：“阿兄其耐须臾哉！纵不念妹，宁不念老父耶？”伯子忿然曰：“若父女晏然，而官独窘我，岂我之骨肉，独能耐痛苦耶？”语甫毕，干役突出曰：“供具矣，此后犹能赖耶？”父子相顾失色。役连夜入告，公即秉烛升座，一鞫尽服。





自行侦探


婉姑者，绍兴银匠某甲之妹也。甲挈眷游京师，售其技，以制作精巧，得出入于王公贵人之门。积资巨万，即设肆都中，所作钗钏酒器，名重一时，价倍常值。惟婉姑幼字同里某乙，乙贫甚，势不能入都就亲；而甲亦以肆中事大忙，不克归妹。会有中表弟某孝廉，以应礼闱试至都，即主甲家。榜发报罢，将南旋。甲盛筵以饯之，进百金为寿。曰：“吾将有求于吾弟，必吾弟受此，乃敢言之。”叩何事，曰：“吾妹之字于乙，弟所知也。乙贫，不可来；吾冗，不可去。是摽梅之期，将终愆也，吾不忍焉，而又苦无可属者。吾弟君子，敬以相属，挈之归而遣之嫁，感且不朽矣。故敢以不腆之仪渎君子。”

孝廉慨然诺之，即挈婉姑同行。既抵浙，使媒妁通于乙，涓吉成礼。乙家惟一母，贫不能留客，故合卺后，亲友都散去。诘旦，则乙及母相与被刃于厨下，毙焉。大骇狂呼，邻舍毕至，互相猜忖，莫知所由，共鸣诸官。邑令某，少年意气，精刻自喜，履验毕，即讯婉姑。婉姑备述自京师随孝廉归及出嫁始末。令拍案曰：“是何必复问？已了然矣。”立命拘孝廉至，曰：“怨女旷夫，同行数千里之遥，又年都不艾，旁更无人，此中情事如何，可不问矣。淫女、狂且，罪已不容于死，更杀人母子，岂谓王法可逃，官府可欺耶？”三木备至，孝廉、婉姑遂都诬服，论大辟。

甲在京师闻其事，大惊曰：“吾弟君子而妹贞娴，岂有此事？即不然，弱女书生，岂能操刀以杀人者？此中必有奇冤，吾必有以雪之。”遂以肆务属友人，星夜南驰。至，则已行刑矣。检点妹之遗奁，心中忽有所触，遂复匆匆北行，沿途处处物色，甲故京师名匠，北道大店商贾，多有与之往来者，此行复有所踪迹，益多迁延。一日，至一典肆中，正与主人闲谈，突有持金钏来求典者。甲见之，喜且骇，继以怒，属主人遮留是人。自持所典钏奔所辖邑，鸣鼓上状。曰：“京师银匠某，属表弟某挈妹归籍，嫁于乙。嫁之明日，乙及其母咸为刃毙。邑尊不缉盗，遽以表弟及妹论抵。某归，检遗奁，则所自制赠嫁金饰，尽失所在。物色至此，于某典肆获原赃，持典者，必盗也。今尚遮留典中，乞昭雪。”

邑令得状，即飞签拘持典人至，鞫之，则曰：“抵此，以为无事矣，乃尚败露，无乃天乎！吾供可也。甲之遣其妹也，怜所适贫，特制千金之饰为奁。是事也，京师路人皆知之。吾闻而涎之也，俟其行，乃蹑之至于浙。复探得其婿家为筚门圭窦，易于措手也，故于其合卺之夕，即潜入其家。客散，刃其母于厨下。婿闻声出视，亦刃之。乃冒为婿也者，据新妇而污之。新妇初来，固不知吾之非婿也。复诳观其金饰。黎明，妇睡，始怀宝以遁。闻浙中令已坐罪于新妇及某孝廉，以为无事矣，不虞至此仍败露也。”邑令得供，大惊，据所供以详。大吏持以入告。上震怒，命寸磔盗，且以浙中令论抵焉。

此乃明世宗朝事，杂见诸家记载，各有详略，为采辑于此。





蝎毒


某甲，以负贩为业，恒经岁不归，家惟一妻一母，母且盲矣，赖妻侍晨夕。妻甚孝，得母欢，姑妇也而几如母子。邻里皆羡而敬之。会甲归，母喜，命杀鸡为馔。时盛夏，即设馔于葡萄架下，相与共食。而是日适姑妇皆茹素，惟蔬食陪之，相对话别后事而已。至中夜，甲暴卒。邻里以为异，咸来唁问。里正某闻之，谓死可疑，鸣诸官。验之，则中毒也。疑妇有私，毒掠之。妇不胜其苦，遂诬服。追问奸夫，则无有也。又掠，妇仓卒无以对，随口供曰十郎。十郎者，甲之从弟，每远客，即属之代照拂家事者也。官拘十郎至，问奸状，十郎不承，又掠之。妇见十郎之无罪而被刑也，大不忍，为之泣下。十郎顾之曰：“嫂！”妇亦泣曰：“叔叔！”官大怒曰：“奸夫淫妇，于法堂之下，犹不知耻耶！”掠之益甚，十郎亦诬服。狱上，中丞某公疑其冤，将平反之，为幕友所尼，遂不果。妇与十郎遂相对环首市曹矣。一时舆论咸讼其冤。

中丞闻之，不乐，乃微行访之。至某甲家，见盲媪方坐檐下泣，就问所苦。媪曰：“吾哭儿妇耳。”中丞佯问故，媪曰：“吾儿惨死，虽未知其由，然实命也。昏官无道，恣其淫威，诬我贤妇，坐以大辟，吾死当为厉以报之矣！”中丞又故问贤妇状，媪曰：“他人不知，岂吾亦不知耶？吾子出门，渠即夜夜伴老身宿，夏驱蚊蚋，冬为拥背，虽母女无逾此恩，夫复何隙而为奸也？闻抚军仁慈，吾方昕夕盼狱上，冀得平反。今若此，抚军亦愦愦辈耳。天乎冤哉！吾欲一叩帝阍而代吾贤妇一白此冤也。”中丞闻之，惭汗如雨。复与絮语及食鸡事，中丞疑之曰：“与家人同食鸡，岂有独死汝子者？毒必非鸡。”媪曰：“是日适吾姑妇皆茹素也。”中丞曰：“虽然，鸡宁有能毒杀人者？或有他故耳。”既而又问食于何所，媪告之。乃出钱使代购一鸡，熟之，置诸葡萄架下昔日食处，热气上腾。少选，见一缕细丝，自上而下，入盛鸡盘中。穷极目力始克见之，深以为异。试以一脔投犬，犬毙。顿大惊，悔曰：“误民命矣！此吾之过也。”

遽返署，召集承审此案各员，鸣驺至媪家。媪大惊，跪迎。各员亦莫喻其旨。中丞命烹鸡，熟而置其处，召各员同观之，亲示以所下细丝，复以鸡投犬，犬毙。使役人毁其架，索之，得一蝎，长四寸许，细丝盖其涎也。各员相顾失色。中丞曰：“此甲死之由也。今而后妇之冤始得白，谓非吾辈之罪欤？”即日持以上闻，自请议处；邑令以诬论抵；余降罚有差。





清苑冤妇案


清苑县有兄弟析爨而居者，仲之产荡尽，赖伯友爱，时恤之耳。伯年五十余，仅一子。娶某氏女为妇，逑好甚笃。一日，仲妻以急逋至伯家乞贷，会妇在厨下作晚炊，仲妻与絮语。伯子适自外归，曰：“馁甚矣。”妇即以膳进。食毕，猝呼腹痛，倒地，腾扑移时乃卒，七窍之血如沈也。妇大惊，不知所为。仲妻遽呼曰：“侄妇谋杀亲夫矣！非鸣官，何以白此冤？”即与伯夫妇共首于官，仲妻证焉。官拘妇至，械之，遂自诬为因奸谋杀，并诬指甲为奸夫。甲固其家中表亲，素呐于言，即见官，畏刑，亦遂自诬服。

适制府讷公近堂移督直隶，论囚至此，疑其冤。夙闻某明府有能吏之目，檄其复讯。明府奉檄，先阅其案卷，则积已三年，厚几盈尺，屡供屡翻，其情节实可疑。乃拘集诸人，分别细鞫。先问妇当日情形，妇具白之，即命带去。讯伯夫妇以妇平日之行，则曰：“事舅姑柔而顺，夫妇亦无勃溪。”“与甲奸有之乎？”曰：“未见其往来，不敢知也。”亦命带去。问甲奸状，甲不能成声；再问，则曰：“吾供非奸，则将刑我；供奸，则去死日近：不知所供也。”问仲夫妇，仲则言当日未见；仲妻则曰：“此吾当日所目击者。伯氏五十余，仅此一子，今绝嗣矣，非杀贱婢，无以声其罪也。”明府都令带去。语人曰：“吾已十得六七矣，明日再讯，当尽得其情。”人皆不解其意。

既明，复讯，则拘在案诸人列跪案下。明府曰：“死者夜来以梦告我矣，其言曰：‘吾诚中毒以死，然毒吾者非妇也。’问其何人，则曰：‘毒我者，其右掌色变青。’”言已，以目视诸人。既而又曰：“死者又言：‘毒我者，其白睛当变黄色也。’”言已，又以目视诸人。忽抚案叱仲妻曰：“杀人者汝也！”仲妻大惊曰：“贱婢自弑其夫，何谓我也？”曰：“汝已自承矣，何得复赖？”曰：“自承如何？”曰：“吾言杀人者右掌色变青，诸人皆自若，而汝急自视其掌，是汝自供也；吾言杀人者白睛色变黄，诸人皆自若，而汝夫急顾汝而视其目，是汝夫之代供也。何得复赖？”仲妻色大变，而仍狡展。曰：“再狡供，则刑法具在，将请尝之矣。”仲妻不得已，尽吐其实。则仲与妇久欲吞伯产，每至伯家，必怀砒以往，将伺隙投之。是日见妇作炊，絮语之际，乃乘间下焉。意将尽灭之，不图伯子以饥故，首罹其祸也。

三年冤案，两堂数语，遂昭雪之，人称神明焉。明府曰：“非神明也，吾特持四字诀耳。”问何诀，曰：“察言观色。”





太原周生


太原诸生杜有美，富于藏书，家有书楼。同邑周生、韦生，皆名下士也，时相过从，借读坟典，或就书楼下榻焉。会杜婚于卢氏，卢其姑表亲也。女字慧娟，与生同岁，襁褓即相习，尝易乳以哺；及长，遂订婚媾。吉期，周与韦俱来贺，周私戏谓韦曰：“闻有美之求婚于卢也，卢翁颇固执，坚以姑表不可订婚为词。于是两小皆相思成病，不知费几许周折，始成好事。今夕定情，不知若何状况，吾当窃侦之，以为一笑助也。”韦笑应之。周之为是言也，杜实于屏后闻之，不觉窃笑。及夕，宾客既散，杜解衣将就寝，忽忆日间周言。疑其必在书楼也，喜青庐即在楼下，遂即着短衣，摸索登楼。将窥之，见一人凭栏凝眺，谓必周生矣。蹑至其后，以双手掩其目。其人遽返身，以手力扼杜吭，须臾气绝，昏不知人。慧娟之嫁也，方谓今夕良人，正不如作几许温存矣。忽见杜短衣登楼，不知其意。爰命婢媪出具汤沐，将更衣，忽见一人匆匆入房，其衣履俨然杜也。遽灭烛，即拥之登床。慧娟骇极，默念：“杜夙温文，何忽狂暴乃尔？”力拒之。其人即攫取钗钏。时婢媪取得兰汤至，慧娟呼烛，其人即狂奔夺门去。众大疑怪。俄又闻楼上呻吟声，使媪登楼烛之，则杜裸身卧地上，呻吟其声也。益惊骇，扶掖而下，灌治竟夜，始能言，具道昨日周生所言及夜来事。且曰：“吾被扼闷绝，及醒，已不知何时，自顾已裸，始知其褫我衣裩以去也。”慧娟亦述夜来事，相对诧叹。谓周名下士，所以乃如此。幸未被污，不欲多事，遂隐忍之。

初，周之为是言也，本无心之戏词。及夜，饮大醉，呕吐狼藉，尽污外衣。众为脱去，扶之卧书室中。韦见周醉，遂自去。周醒，客已尽散。自顾污衣，大难为情，即着短衣，乘夜踉跄去。阍者请言于主人，暂假外衣。周言不必，不顾遂行。及明，言于主人。杜证于阍者所言，益信为周之所为矣。三朝，慧娟归宁，偶言其事于母，为卢翁所闻，怒曰：“名下士所为，固如是耶？”逼杜讼之，曰：“以盗贼而冒名士，不惩之，斯文扫地矣！”杜以友谊故，仍忍之。卢怒，遂自具词控于邑宰。宰夙与周生善，阅词，大惊。召周至，示之。周大骇，曰：“某虽不才，何至为此？惟明公察之。”宰亦信其无此事，慰而遣之归。使人讽卢翁息讼，卢益怒曰：“若左袒周某，吾当上控也。”宰闻之，殊悒悒。偶以语幕客，客思良久曰：“此大易明白，亦值得悒怏耶？”宰急问计，客曰：“无论是否周生所为，此人既扼绝杜生而被其衣，则其人之衣，必弃诸楼上无疑矣。搜得此衣，真伪判而罪人得矣。”

宰大悦，即命驾至杜家，使人登楼穷搜之，得敝衣裈于书橱之下，衣袋中且有招赌信一纸，所招者曰阿笨。即问阿笨何人，有知者否。杜曰：“此生乳母之子，饮博无赖，久已逐去矣。”呼乳媪至，问之，则曰：“老妇承主人厚恩，哺少主长，仍留役于此。不肖子时来望老妇，以其饮酒赌钱，主人久绝之，戒阍人毋令入宅。此衣或其前此所遗也。”宰曰：“此信即吉期之日所作，标识了然，必此人无疑矣。”急捕之，已亡去，获之于邻邑。鞫之，自承被主人放逐，颇致怨怼。屡博负，则思试其胠箧之技于主人之家，奈阍者拒之严，无隙可乘也。主人迎娶日，彩舆及门，乃得混以入，图窃以为博资。讵主人掩至，意必知我之为盗而捕我也，故扼之以求自脱，不图用力猛，竟至于绝。问：“褫其衣而被之以入新妇房，何意？”则顿首称死罪，曰：“慧姑未作新妇时，即常来主人家，小人瞰其美久矣，意有所图，不遂，故仅攫钗钏以遁耳。”宰大怒，尽法以痛绳之。周生之冤以白。

野史氏曰：天下事每有浅而易见，而愚人处之，懵然罔觉者矣。如此案褫他人之衣而被之，则其己衣必脱而遗弃，虽妇孺皆可想及者。而此宰乃竟为之怏怏然，使非幕客之言，则周生之冤，竟终无可白之日矣。





守贞


中州某甲与妇某氏，伉俪甚笃，然娶甫经年，即走京师作客，阅十稔乃归。及夕，邻人忽闻妇号呼极惨，咸致诧怪，有叩门问讯者。则甲死床上，失其势，血如注，若宫刑焉。互相猜疑，以妇帷薄素谨，当无他故，然以死状甚怪，不得不鸣诸官。及明，亲族咸集，亦不疑妇有他，然不敢任责，乃告诸里正，鸣官检验。官疑有因奸谋杀情事，拘妇去，拷掠备至，终不承。展转年余，妇几瘐毙矣。

会有商先生者，老申韩家也，年七十余，须发皓然，偶游中州，号称善决疑狱，官延之与议此案。商阅案卷数四，召妇至，略诘问，叹曰：“此妇冤也！不能雪之，吾誓不治此业矣。”躬至其家，审察再四，终无可致死之理。沉思屡日，乃召妇至，尽屏左右，谓妇曰：“吾知汝必冤，然不得汝夫致死之由，则汝冤终不可雪。今左右无人，吾皤然老者，汝宜敛其羞涩，告我当日床第情形，冤或在是也。”妇仰视，见商温霁和蔼，且又高年，知非轻薄语，感激涕泣，强颜而对曰：“为雪冤故，不得不呈耻矣。”又嗫嚅良久，始呐呐曰：“远客久鳏之人，归来未免急色儿，讵一着肌肤，祸即作矣。”语讫，红涨于颊，悲啼可怜。商沉思曰：“汝姑退。吾试思一为汝昭雪之法：稳婆来，命汝若何即若何，毋羞缩也。”妇稽颡谢而退。商召稳婆至，令以铁枝作倒钩，纳猪脏中，作人势状；令妇解裈卧，纳脏牝中，苟有异，即力拔而出之，毋令复退入。稳婆如教，亦不知其是何作用也。讵脏甫纳，一物突出，衔之，倒钩挂其颊，不得脱。大骇，急拔而出之。则修尾四足，黄毛茸茸然，其长乃达七寸许也，厥状类鼠。急以呈报。官升堂验之，妇冤始雪。

或问商：“何以知其有此物？”商曰：“吾亦不知也，但再四思索，甲总无可死之法，而妇又状惨切而态幽静，绝非能杀人者。况当死时，彼即号呼，邻里毕集，断不能伏人于室。计惟有此中有祟而已。”或曰：“此物名守贞，亦名血鳖，孀妇暮年，或老处子、老尼，皆间有之云。”

野史氏曰：此事吾幼时即闻故老言之，且有一二村媪亦能言之者，然终不以为信也。及游上海，亡友顾云航亦为余言之，且谓曾见之于《洗冤录》。吾检之，则无有也。意者《洗冤录》各家所刻不同，引证各别，云航所见者，非吾所检者欤？云航渊博士，当不吾欺，自是稍信之，后阅桐城许叔平所著《里乘》载此条，爰采其大意，删润录之。然观其无姓氏，无地名，当亦由传闻而来者。至于必得商先生而始决此狱，则明是寓言矣。或者远年故事，失于记载，由父老相传而来，中多失实欤？虽然，吾不知科学昌明之国，其专门之侦探名家，设遇此等奇案，其侦探术之所施，亦及此方寸否也？一笑。





争坟案


张公静山，讳其仁，以进士出宰蜀中。道光乙巳，擢新安太守，甫下车，有两姓争坟互控者。稽旧牍，则自嘉庆甲戌即兴讼，纠缠三十年矣。诧问书吏，则谓每一新太守至，必互以词来诉，以两姓皆无契据，不能断也。公传两造问之。一为老诸生，年已七十许，穷酸之态可掬；一则纳资为郡丞者，翩翩少年也。各执一词，言皆有理。公沉吟久之曰：“两无契据，又无证人，惟有起冢中死人而质之耳。冢中人不可起，无已，其求诸梦乎？”乃挥两造退。

斋戒三日，诣城隍庙宿焉。及明，即传两造，共登山判事。郡人咸知太守祷梦于神也，至是或已得征矣，于是围随而观者如堵。公列坐冢侧，观者环立。两造至，公谓之曰：“吾获梦于神矣，谓冢中自有主者，然此时不即以示我，当俟诸今夕。吾思是非真赝，诘朝即见。既断定为此姓物，则彼姓不复得而展拜。而尔二人者，又各以冢中枯骨为祖，一经断定，即不复得而祖之矣。盍于今日先于茔前拜别，以俟明旦之判断乎？”老儒唯唯，郡丞殊犹豫。公不容辩，使卜阄以定先后。阄发，先老儒。老儒乃匆匆拜起，郡丞抚墓而悲，跪而不拜，哭曰：“为子孙者，不复得展其孝思矣。以先人遗壤故，讼三十年，逾三世矣。今郡伯不是非之求，而妖梦是践，先人在天之灵，得呵护之，子孙之福也。脱不然，则从此辞矣，岂不冤哉！”伏而恸，不复能起立。公乃扬言于众曰：“谁无祖父？谁非子孙？使别其祖茔，后此不得复至而不悲者，有是理乎？观二人情形，真赝曲直，众当共喻矣，尚待判乎？”众罗拜曰：“微公言，众亦喻矣。”咸睨老儒而非笑之。公谓之曰：“此众共睹而共喻者，汝复何说？”老儒大惭，服罪。乃奖郡丞而断其地归之。

或问公：“果梦耶？”笑曰：“吾何梦？不过设为此说，使之别墓，观其情之恝挚，以别真赝耳。”





审树


粤中故老相传有“颠梅”者，令于粤，有神明之目。大约系梅姓，而问案多类儿戏，粤人喜加人以诨号，故得此嘉名也。令某邑时，邑人某甲自海外归，怀多金，行至日暮，仍未抵里门，惧遭强暴。四顾无人，即身蹲，以所怀金埋树下。起立张望，确无人影，始匆匆归。抵家已二鼓矣，与妻话别后事。妻问奔波海外，亦有所获耶？曰：“获若干金归，行至某处，日已暮，恐有御者，故埋某树下，明日当取归也。”晨起而出，觉重门皆虚掩者，大骇。检点室中，无所失，心始安。奔至树下，则所藏金亡矣，嗒然若丧。既思：“颠梅令此，诉之，或可望也。”乃具呈词，至县控焉。

梅得词，问其埋金甚悉。又问：“汝客外若干年矣？”曰：“四年矣。”“有父母乎？”曰：“无有也。”“有子女乎？”曰：“一子。”“年几何矣？”曰：“生四年矣，吾外出时，方娠也。”“有妻乎？”曰：“有。”“有婢仆乎？”曰：“乡妇任操作，无婢仆也。”“然则汝出，室惟妻及子矣。”曰：“然。”“汝昨归，曾遇人乎？”曰：“未也。”“汝归，室有异乎？”曰：“无。”“汝埋金曾告人乎？”曰：“未。”“岂妻子亦不言乎？”曰：“归来夜深，子已睡矣，惟言于妻。”“言于妻，喜乎怒乎？”曰：“不喜亦不怒也。”“汝试思之，汝归，室必有异。”曰：“无异也。”“果无异？吾无以白此案矣。”甲沉思曰：“今晨起，重门皆虚掩者，不知是可谓之异乎？”梅忽大怒曰：“是树之罪也，他人寄金于汝，胡为不慎守之？”呼役速拔树至。甲曰：“树老而大，恐不得拔，奈何？”曰：“截以来。”役承命去。乃谓甲曰：“汝来告状，妻知之耶？”曰：“不知。”曰：“归不得告之，告，则惩汝。明日挈汝子来听审可也。”甲唯唯。归，果不敢言。妻问金，则含糊以应之，而不知其何意也。

翌日，抱子径去。役人之奉命截树也，树巨，塞衢而过，路人咸问故，得其实，则互相喧笑曰：“颠梅颠又作矣，失金乃责树耶？”树至署，置庭下，围而来观者如堵也。梅遽命阖大门；令甲抱子立案前；叱观者群立东阶下，一一自东阶升，至案经过，复由西阶下，若点名然。经数十人，后一人复过，其子忽呼曰：“叔叔抱我。”梅止其人曰：“汝识此子否？”曰：“不识。”试使此人抱其子，则张手求抱，状甚亲昵。梅叱其人曰：“盗金者汝也！速还其金，犹可恕；稍支吾，二罪俱罚矣。”其人固言无罪。乃使甲问其子曰：“此叔叔，汝何处见来？”则曰：“此吾家叔叔也。”问：“叔叔爱汝否？”曰：“爱，常饵我。”问：“叔叔住何处？”曰：“家里。”问：“谁家里？”曰：“我妈家也。”梅顾其人曰：“犹不供耶？昨晨甲家之重门虚掩者，非汝所为耶？”以严刑拟之，曰：“不吐实，且视此！”其人惧，始自承。命役押至家，起原赃，则分毫未动也。

或服其神明，梅曰：“何神明之有哉？此正吾以颠感人耳。彼埋金，既无人见，且时在昏暮，更无人行，晨即住取，则已失之。乡人之早行者，类皆赶市集之流，何暇搜寻地下？言出于彼口，入于妇耳，使无从旁窃听者，谁复能知之？然终不敢断为何许人也。及闻其重门虚掩之言，则明明为妇之奸夫矣。甲归，奸夫必在室，妇匿之于一隅，闻其言，故先发以取之。此可料而得者也，然苦无证据。断无舍失金不问，而鞫其妇以奸夫之理。甲久客，则奸夫必恒踞甲室；踞甲室，则必与其小子稔，我乃得而利用之也。虽然，使吾不佯颠审树，耸人观听，彼奸夫者，又焉肯入我署哉？”


