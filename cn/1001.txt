全宋诗：岳珂
　岳珂　白水浦怀王建宁
　岳珂　葆清值雨二首
　岳珂　比闻赵季茂春板舆行春甚乐予跃然效之是日乃值大风雨昏后倦归则素
　岳珂　碧云亭晚眺二首
　岳珂　便风经雁汊宿荻港是日舟行四百里三首
　岳珂　病虎行
　岳珂　病中酬赵季茂
　岳珂　病中散步六绝
　岳珂　病中试张观笔
　岳珂　病中午后登山閒步遥见园亭有以帟张栏处久而识之为张孝显成趣轩盖
　岳珂　病中有感四首
　岳珂　布袋和尚颂
　岳珂　蔡忠惠家书帖赞
　岳珂　蔡忠惠书简帖赞
　岳珂　蔡忠惠赵氏风度帖赞
　岳珂　参寥新秋帖赞
　岳珂　茶花盛放满山
　岳珂　长门怨
　岳珂　晁无咎金山诗帖赞
　岳珂　晁之道促装帖赞
　岳珂　陈参政简易帖赞
　岳珂　陈僧智永归田赋帖赞
　岳珂　陈文正黄庭帖赞
　岳珂　陈正献权摄帖赞
　岳珂　陈忠肃书简帖赞
　岳珂　陈子昂无端帖赞
　岳珂　晨日湖{左氵右父}至青日有数老父携筐筥拜道旁问之则山居之民绍定
　岳珂　赤壁
　岳珂　酬赵季茂遣饷松实鳗鮦柔鱼
　岳珂　初还故居
　岳珂　春波堂小饮怀棠湖旧隐三首
　岳珂　春晴将游玉渊践吴季谦待制冯可久武博山行之约先走长句
　岳珂　次韵乔江州琵琶亭诗二首
　岳珂　次韵赵季茂寄诗
　岳珂　崔融荷华帖赞
　岳珂　崔远送瘙利诗帖赞
　岳珂　大宁夫人二书赞
　岳珂　当涂劝驾诗
　岳珂　道中思庐山
　岳珂　得报状邸吏缄至朝堂八月月单有感而作三首
　岳珂　得陈元履家书六言四首
　岳珂　得合门报以予班学士诏复赐衣带因怀初锡倏阅十年感恩纪事二首
　岳珂　东壩以里沿岸人家皆对门植苇於小屿不晓其旨漫成四绝
　岳珂　东松庵
　岳珂　洞霄宫
　岳珂　洞霄宫良泓孙副宫二首
　岳珂　豆卢划田园帖赞
　岳珂　读刘琨传
　岳珂　杜正献与欧公书简帖赞
　岳珂　鄂忠武王出师疏帖赞
　岳珂　鄂忠武王书简帖赞
　岳珂　二蔡陪辅展晤二帖赞
　岳珂　二十七日复有旨除帅江西一旬之间两奉除音再赋二首
　岳珂　二苏文登趋阙二帖赞
　岳珂　发排湾过小孤彭郎祠下遂宿马当
　岳珂　范参政书怀诗帖赞
　岳珂　范参政行台两司常州成都四帖赞
　岳珂　范文正问医帖赞
　岳珂　范元长观梅诗帖赞
　岳珂　范元卿中秋词帖赞
　岳珂　范正献书毕帖赞
　岳珂　范正献奏议帖赞
　岳珂　范忠宣南都帖赞
　岳珂　范资政早馔帖赞
　岳珂　冯承素兰亭叙帖赞
　岳珂　奉赓赵季茂雪中感兴二首
　岳珂　奉寄何正父总干
　岳珂　奉寄胡教授
　岳珂　奉礼帖赞
　岳珂　奉谢何正父日暇荔实茶宣瓜蜜术之贶酬以露芽
　岳珂　奉谢赵季茂遣馈鲎酱
　岳珂　佛印清胜帖赞
　岳珂　富文忠出身帖赞
　岳珂　高宗皇帝蹙龙手札御书赞
　岳珂　高宗皇帝韦杜三诗御书赞
　岳珂　高宗皇帝舞剑赋御书赞
　岳珂　高宗皇帝御笔临吴皇象如鹰帖赞
　岳珂　葛常之犀表帖赞
　岳珂　葛文定关外帖赞
　岳珂　葛文康书简帖赞
　岳珂　庚子三月二十七日又易守当涂四月十一日发辞免之牍书怀成二唐律
　岳珂　庚子正月彗见於室有诏求言因上己见有感作三唐律
　岳珂　耿黄门读易帖赞
　岳珂　宫词一百首
　岳珂　龚深父南康帖赞
　岳珂　观八阵图说
　岳珂　观芙蓉有感
　岳珂　观物四首　蝉
　岳珂　观物四首　蛩
　岳珂　观物四首　蛙
　岳珂　观物四首　蚊
　岳珂　光宗皇帝待月诗御书赞
　岳珂　光宗皇帝夏竦双头牡丹赋御书赞
　岳珂　归自鄂双莲生于后池偶作再寄紫微
　岳珂　过谢{左石右达}渰
　岳珂　过雁汊
　岳珂　过啄木岭暑暍憩道傍移时始行三首
　岳珂　韩献肃古法书诗帖赞
　岳珂　韩忠献北道京邑二帖赞
　岳珂　韩忠献早夏众春二诗帖赞
　岳珂　浩歌行
　岳珂　何恭敏料理帖赞
　岳珂　荷花盛开以病旬余不至亭上偶成二唐律
　岳珂　贺高中书兼崇政殿说书三首
　岳珂　贺李微之兼工侍二首
　岳珂　鹤林寺
　岳珂　洪文惠盍簪帖赞
　岳珂　洪元夏{僚去亻日小加目}行业赞集王右军书帖赞
　岳珂　后江行十绝
　岳珂　后元佑行上辨章乔益公
　岳珂　胡羊二首
　岳珂　胡已茂鹗章帖赞
　岳珂　怀素千文帖赞
　岳珂　怀素秋风帖赞
　岳珂　黄池
　岳珂　黄鹤谣寄吴季谦侍郎时季谦自德安入城予适以使事在鄂
　岳珂　黄鲁直催绣词帖赞
　岳珂　黄鲁直煎茶赋帖赞
　岳珂　黄鲁直觉民读书帖赞
　岳珂　黄鲁直诗稿帖赞
　岳珂　黄鲁直食面帖赞
　岳珂　黄鲁直书简帖赞
　岳珂　黄鲁直汤方蔬法帖赞
　岳珂　黄鲁直先王赐帖赞
　岳珂　黄鲁直一笑帖赞
　岳珂　黄鲁直真一酒诗帖赞
　岳珂　徽宗皇帝读阁支降御笔赞
　岳珂　徽宗皇帝临右军兰亭序御书赞
　岳珂　徽宗皇帝秋赋御书赞
　岳珂　徽宗皇帝诗联扇面御书赞
　岳珂　火云
　岳珂　霍仁仲指教帖赞
　岳珂　集喜二首
　岳珂　己亥八月廿一日除书予拜太平兴国宫祠官呈赵季茂
　岳珂　己亥明禋恩封邺侯感愧有作二首
　岳珂　己亥十二月十七日堂帖被召感恩二首
　岳珂　寄道士杨休文
　岳珂　寄高建宁尚书二首
　岳珂　寄江州赵倅季茂二首时过溧阳舟中正遇顺风张帐
　岳珂　寄李微之秘监三首
　岳珂　寄乔益公
　岳珂　寄王料院三首
　岳珂　寄相教授二首
　岳珂　寄紫微高侍郎三首
　岳珂　嘉定丁卯余守槜李召远群人见饯於三塔湾偶至此寺因名有感
　岳珂　嘉熙四年九月奉诏改明年元为淳佑闰十二月降德音
　岳珂　简吴季谦坚他日柴桑之约时季谦有潭帅之命二首
　岳珂　饯高紫微视师黄冈
　岳珂　饯孟运判寺簿赴京三首
　岳珂　饯紫微高侍郎朝天
　岳珂　閒居六咏　晡饮
　岳珂　閒居六咏　晚步
　岳珂　閒居六咏　午睡
　岳珂　閒居六咏　夜坐
　岳珂　閒居六咏　早起
　岳珂　閒居六咏　昼閒
　岳珂　将发琵琶亭
　岳珂　将游太平宫小诗呈赵季茂
　岳珂　蒋丞相得男帖赞
　岳珂　蒋观文钱塘天府二帖赞
　岳珂　蒋宣卿书简帖赞
　岳珂　经进百韵诗
　岳珂　九江霜蟹比他处黑膏凝溢名冠食谱久拟遗高紫微而家僮后期未到以诗
　岳珂　九日发广德建平感事有作
　岳珂　九月八日桐川道中二绝
　岳珂　九月十三日始就郊墅拜宝谟阁直学士提举江州太平兴国宫之命
　岳珂　九月十四日夜月明如昼敬想合宫竣事志喜而作
　岳珂　九月一日闻雁
　岳珂　久不雨里河舟不可行戚桥平氏小舫在东壩予介绍假之行
　岳珂　句
　岳珂　卷雪楼
　岳珂　楞伽经注帖赞
　岳珂　李伯时醉卧图诗帖赞
　岳珂　李端叔命驾神仙二帖
　岳珂　李公择嘉裕帖赞
　岳珂　李商老酬答时帖
　岳珂　李西台启诗帖赞
　岳珂　李西台退居诗帖赞
　岳珂　李玄胃清慎帖赞
　岳珂　李邕光八郎帖赞
　岳珂　李庄简三字帖赞
　岳珂　吏部二词帖赞
　岳珂　梁阮研宰相帖赞
　岳珂　梁文靖南安漳岩泉福三帖赞
　岳珂　梁仲谋去月帖赞
　岳珂　林文节参候帖赞
　岳珂　林文节定力帖赞
　岳珂　林文节绍圣日记后帖赞
　岳珂　林文节绍圣日记前帖赞
　岳珂　林文节元佑日记帖赞
　岳珂　林文节赠贾收诗稿二诗帖赞
　岳珂　刘季高书简帖赞
　岳珂　刘无言辋川诗帖赞
　岳珂　刘无言饷茶帖赞
　岳珂　刘行简前日帖赞
　岳珂　刘行简书简帖赞
　岳珂　刘彦修江岸帖赞
　岳珂　刘忠定书简帖赞
　岳珂　刘忠武五诗帖赞
　岳珂　刘资政符宝帖赞
　岳珂　六月二日乙丑滥溪大雷雨
　岳珂　六月二十一日内引赐对缉熙殿玉音宣问漏下数刻将退赐金币香茗有差
　岳珂　陆文安书稿泛舟二帖赞
　岳珂　鹿鸣宴中走笔呈林教授
　岳珂　吕成公宽平通鉴佚老三帖赞
　岳珂　吕居仁瞻仰收召二帖赞
　岳珂　吕文靖亭候帖赞
　岳珂　馒头
　岳珂　梦尚留三桥旅邸
　岳珂　米玄晖书简帖赞
　岳珂　米玄晖秀轩诗帖
　岳珂　米玄晖阳春词帖赞
　岳珂　米元间临晋武帝大水帖赞
　岳珂　米元间狱空行帖赞
　岳珂　米元章宝月观诗帖赞
　岳珂　米元章蚕赋帖赞
　岳珂　米元章曹子建应诏诗帖赞
　岳珂　米元章催租诗帖赞
　岳珂　米元章道林诗帖赞
　岳珂　米元章甘露诗帖赞
　岳珂　米元章姑孰诗帖赞
　岳珂　米元章海岳诗帖赞
　岳珂　米元章槐前竹后诗帖赞
　岳珂　米元章黄龙帖赞
　岳珂　米元章鉴远后诗帖赞
　岳珂　米元章鉴远前诗帖赞
　岳珂　米元章临笔精日寒二帖赞
　岳珂　米元章临王献之东问帖赞
　岳珂　米元章临王献之台符帖赞
　岳珂　米元章临谢安八月帖赞
　岳珂　米元章临颜真卿放生池帖赞
　岳珂　米元章临右军四帖赞
　岳珂　米元章临右军玉润帖赞
　岳珂　米元章临智永千文真草帖赞
　岳珂　米元章灵峰行记帖赞
　岳珂　米元章墓志帖赞
　岳珂　米元章赏心诗帖赞
　岳珂　米元章寿时宰词帖赞
　岳珂　米元章书简帖赞
　岳珂　米元章书山谷大悲灯赞帖赞
　岳珂　米元章四大字诗帖赞
　岳珂　米元章四大字帖赞
　岳珂　米元章砚山诗帖赞
　岳珂　米元章犹砚帖赞
　岳珂　米元章壮观后帖赞
　岳珂　米元章壮观前诗帖赞
　岳珂　泥行终日至晡始抵中桥六绝
　岳珂　宁宗皇帝诗卷耳篇御书赞
　岳珂　欧阳文忠索碑遣居二帖赞
　岳珂　欧阳询阴符经帖赞
　岳珂　偶题
　岳珂　排湾遇风对岸即彭泽旧县二首
　岳珂　潘子贱改月帖赞
　岳珂　庞庄敏魁柄帖赞
　岳珂　螃蟹
　岳珂　裴素明日帖赞
　岳珂　蒲萄
　岳珂　钱文肃家书三帖赞
　岳珂　秦少游书简帖赞
　岳珂　青峰诗帐赞
　岳珂　清宫词一百首
　岳珂　秋夕有感二首
　岳珂　秋夕有感二首呈督视参政
　岳珂　去岁五月二十八日发雪锦亭以六月旦谒富池而行夜始望见庐山今岁以
　岳珂　仁宗皇帝二诗御汉体书赞
　岳珂　仁宗皇帝浓风二字御书赞
　岳珂　入芜湖港过吉祥寺
　岳珂　闰月之腊诏赐银合腊药三首
　岳珂　三江口过舟时方四鼓
　岳珂　三塔寺寒光亭张于湖书词寺柱吴毅夫命名后轩二首
　岳珂　三塔渰圩下二首
　岳珂　山居感旧百韵
　岳珂　山居作报书竟夜有感戏成
　岳珂　山中奉寄通判杨宗博二首
　岳珂　山中书怀
　岳珂　珊瑚
　岳珂　上高赵宰同叔遗以诚斋集……
　岳珂　上已约客总宜一病不及往二诗呈陈元履王囦{衔去金右首}诸人自酌
　岳珂　邵伯温闻见录载范忠宣帅庆阳时总管种诂无讼於朝上遣御史按治诂停
　岳珂　设醮太平宫竣事呈偕行诸君二首
　岳珂　神宗皇帝龙字御汉体书赞
　岳珂　沈叡达书简帖赞
　岳珂　沈叡达昭君诗帖赞
　岳珂　沈忠敏劳军帖赞
　岳珂　十二日诹吉受通议大夫告再书述怀二首
　岳珂　十一月二十七日步自虎溪至西寺摩挲率更旧碑近览前闻人故游有感而
　岳珂　十一月十五日忽苦舌疡甚不能饮食惫卧一榻戏成
　岳珂　十月廿五日有诏以予班六卿赐对衣金带鞍马二首
　岳珂　食枣有感二首
　岳珂　史忠定蚤作帖赞
　岳珂　试庐陵贺发竹丝笔
　岳珂　是日迎送之车属道戏成
　岳珂　梳头二首
　岳珂　述山中语呈郡侯董庭直少监
　岳珂　水乐洞
　岳珂　睡起三绝
　岳珂　司马文正公集序帖赞
　岳珂　思贤堂
　岳珂　四月二十日被以郡事入奏之命再赋二首
　岳珂　宋景文言志帖赞
　岳珂　宋素臣惜别诗帖
　岳珂　送乔江州将漕江右
　岳珂　苏道祖书简帖赞
　岳珂　苏魏公到镇出京二帖赞
　岳珂　苏文定衙前至京湖三口帖赞
　岳珂　苏文忠大字诗帖赞
　岳珂　苏文忠二诗帖赞
　岳珂　苏文忠公书简帖赞
　岳珂　苏文忠归颍帖赞
　岳珂　苏文忠萝汉偈帖赞
　岳珂　苏文忠潘墨诗帖赞
　岳珂　苏文忠西湖听琴观月诗帖赞
　岳珂　苏文忠萧丞相楼二诗帖赞
　岳珂　苏养直书简帖赞
　岳珂　苏养直与四僧书简帖赞
　岳珂　宿太平宫葆清庵自和少年壁间戊辰岁所作韵是日闻虏大入滁濠二首
　岳珂　宿溪声阁望香炉峰偶成二律
　岳珂　孙参政知命帖赞
　岳珂　孙过庭摹洛神赋赞
　岳珂　孙威敏及物帖赞
　岳珂　孙莘老报状帖赞
　岳珂　孙仲益和议帖赞
　岳珂　塔灯六言四绝
　岳珂　太平宫遇雨
　岳珂　太行道
　岳珂　太宗皇帝处分手札御书赞
　岳珂　太宗皇帝古诗御书赞
　岳珂　太宗皇帝南牙谢熊白状赞
　岳珂　唐史惟则篆千文帖赞
　岳珂　唐世有刺郡江表者时宰嘱以新淦出笔……
　岳珂　唐许浑乌丝栏诗真迹赞
　岳珂　唐彦猷谈奉得达二帖赞
　岳珂　滕资政山中帖赞
　岳珂　题王谌潜泉蛙吹二首
　岳珂　天申万寿宫
　岳珂　挽张贡父二章
　岳珂　万岁通天帖赞
　岳珂　汪彦章誉望求贤荐书三帖赞
　岳珂　汪忠定栗冽帖赞
　岳珂　王操之旧京帖赞
　岳珂　王导怀感帖赞
　岳珂　王敏节欢喜帖赞
　岳珂　王洽永嘉帖赞
　岳珂　王文定省中要津二帖赞
　岳珂　王文公赴官修学二帖赞
　岳珂　王文公易漕帖赞
　岳珂　王献之洛神赋帖赞
　岳珂　王弇问安王秋二帖赞
　岳珂　望北关门
　岳珂　望樊口怀陶士行温太真二首
　岳珂　卫恒往来贴赞
　岳珂　魏邦达圣训帖赞
　岳珂　文忠烈治装帖赞
　岳珂　文周翰盛暑帖赞
　岳珂　闻陈元履除诸军审计司
　岳珂　闻韩正伦检正挂冠感叹故交怅然久之偶成三首
　岳珂　闻画眉鸟声戏作
　岳珂　闻江陵江帅海病讣二首
　岳珂　问道宜兴二首
　岳珂　翁端朝轻利帖赞
　岳珂　无题
　岳珂　吴参政炎溽帖赞
　岳珂　吴传朋书简帖赞
　岳珂　吴传朋游丝书饮中八仙歌帖赞
　岳珂　吴季谦侍郎送家酿香绝无灰得未曾有戏成报章
　岳珂　吴开府前日帖赞
　岳珂　吴通微临兰亭叙帖赞
　岳珂　吴王造见应命二帖赞
　岳珂　吴越三王判牍帖赞
　岳珂　吴正宪岁端帖赞
　岳珂　五年不治笔研奉诏起家是日始草辞免奏旋假书吏於郡题写皆生疏又堂
　岳珂　五月九日登舟迓卒鼓角发严
　岳珂　舞鹤四绝
　岳珂　戊戌二月十日京湖袁总郎以堂帖至有诏复除户侍总饟
　岳珂　郗恢授衣帖赞
　岳珂　喜雨
　岳珂　戏作呈赵通判胡教授张总干
　岳珂　夏旱三首
　岳珂　香蠃
　岳珂　向伯忝旁午帖赞
　岳珂　宵征
　岳珂　小春六花　茶花
　岳珂　小春六花　芙蓉
　岳珂　小春六花　黄菊
　岳珂　小春六花　李花
　岳珂　小春六花　绿萼梅
　岳珂　小春六花　小桃
　岳珂　小阁后藄草
　岳珂　小墅桂花盛开与客醉树下因赋二律
　岳珂　小园双竹呈瑞二首
　岳珂　晓过固城湖
　岳珂　孝宗皇帝杜甫万丈潭诗御书赞
　岳珂　孝宗皇帝杜甫夜宴左氏庄诗御书赞
　岳珂　孝宗皇帝御制春词御书赞
　岳珂　谢赵季茂海错二律
　岳珂　新荷出水
　岳珂　新刊予西陲奏藁成
　岳珂　兴唐寺闻钟
　岳珂　徐浩谢赐书帖赞
　岳珂　徐明叔向热传达二帖赞
　岳珂　徐铉小篆千文帖赞
　岳珂　徐铉篆五柳传帖赞
　岳珂　薛道祖白石潭诗帖赞
　岳珂　薛道祖鹁鸪帖赞
　岳珂　薛道祖二花诗帖赞
　岳珂　薛道祖寄黄鲁直诗帖赞
　岳珂　薛道祖经行诗帖赞
　岳珂　薛道祖秘阁诗帖赞
　岳珂　薛道祖清閟阁诗帖赞
　岳珂　薛道￥　书简重本三帖赞
　岳珂　薛道祖荼醾诗帖赞
　岳珂　薛黄门春聚帖赞
　岳珂　薛稷夏热帖赞
　岳珂　颜鲁公祭文帖赞
　岳珂　颜真卿朝回帖赞
　岳珂　渰中水浅舆从下水肩舟二首
　岳珂　杨梅
　岳珂　杨文靖早间帖赞
　岳珂　叶左丞同升遂意二帖赞
　岳珂　夜读庄子呈高紫微
　岳珂　夜观角弈
　岳珂　夜过寿昌
　岳珂　夜宿桥岸
　岳珂　谒遗爱王词二首
　岳珂　以庐山所产天花蕈冬笋玉延饷赵季茂通判
　岳珂　以螃蟹寄高紫微践约侑以雪醅时犹在黄冈
　岳珂　忆素律公帖赞
　岳珂　忆昔二首
　岳珂　银青清白颂语赞
　岳珂　银青制劄帖赞
　岳珂　银堰
　岳珂　英宗皇帝宁字御汉体书赞
　岳珂　又赋双莲
　岳珂　右军安问帖赞
　岳珂　右军初月帖赞
　岳珂　右军得示帖赞
　岳珂　右军复尅二书帖赞
　岳珂　右军留女帖赞
　岳珂　右军遣信帖赞
　岳珂　右军尚书帖赞
　岳珂　右军转胜帖赞
　岳珂　予归示省松楸将以初秋望前汎湖之龙门已戒舟舰而连夕雨作不见月因
　岳珂　予控免不获命恭读诏书圣训有朕正欲为卿直前枉之语感激思奋始决小
　岳珂　予老病倦烦入山两月颇得静中趣良月六日赵南仲端明朱子明户部曾编
　岳珂　予以谬作数种并总所奏藁遗参赞高紫微闻以阅读未及赐报平日正病无
　岳珂　予园泰堂之傍有奇石小有有洞箭括有门车箱有谷高广虽不{哀去口加
　岳珂　予自武昌携二猿归夜闻清啸偶成
　岳珂　余忠肃典赡益辨二帖赞
　岳珂　虞忠肃万里帖赞
　岳珂　与高紫微雪溪饯客虽已预盟然坐次予每居上为之踧躇寄此见意
　岳珂　雨中观庐山
　岳珂　玉蕊花
　岳珂　玉唾壶
　岳珂　遇顺风
　岳珂　豫庵三端诗　蝉竹
　岳珂　豫庵三端诗　龙竹
　岳珂　豫庵三端诗　鵷竹
　岳珂　约客春波督参刘郎中方赴高紫微之集道间相值不容留戏赠二首
　岳珂　约吴季谦山行书来问期戏答
　岳珂　曾丞相临平帖赞
　岳珂　曾文昭肇时寒帖赞
　岳珂　曾宣靖类见帖赞
　岳珂　翟忠惠秋杪帖赞
　岳珂　张安国东坡三养帖赞
　岳珂　张安国书简帖赞
　岳珂　张安国写坡诗帖赞
　岳珂　张长史春草三帖赞
　岳珂　张长史秋深帖赞
　岳珂　张公洞二首
　岳珂　张文潜九华帖赞
　岳珂　张文懿珍果帖赞
　岳珂　张文忠草韩退之桃源诗帖赞
　岳珂　张文忠奉告晴快二帖赞
　岳珂　张文忠至都帖赞
　岳珂　张孝显晨访懋忠堂因拉陈升可王囦道同饮径醉卧小阁醒则晡矣戏呈诸
　岳珂　张宣公书简帖赞
　岳珂　张章简康宁帖赞
　岳珂　张忠献时义诚力二帖赞
　岳珂　张子野诗稿帖赞
　岳珂　章申公屏居帖赞
　岳珂　赵伯山宝炼帖赞
　岳珂　赵德麟召还诗帖赞
　岳珂　赵季茂通判惠诗走笔奉和十篇
　岳珂　赵季茂遗予郭索侑之以诗予早上亦遣山肴两介盖相与驾肩也因和二首
　岳珂　赵季茂以酒香蠃来适亦得京中远致此品乃鲜者恨地远不大佳择十五壳
　岳珂　赵季茂有诗来适山间劚地得笋因遗以并赓韵
　岳珂　赵清宪挽辞帖赞
　岳珂　赵清献勤洁帖赞
　岳珂　赵山二绝
　岳珂　赵忠定濠梁帖赞
　岳珂　赵忠简送春诗帖赞
　岳珂　折枢密子友帖赞
　岳珂　真宗皇帝南牙谢访状赞
　岳珂　真宗皇帝御制朱表御书赞
　岳珂　至鄂期年以饟事不给於诗己亥夏五廿有八日始解维雪锦夜宿兴唐寺繁
　岳珂　智永千文真草帖赞
　岳珂　中桥二首
　岳珂　中秋夜宿旌德观无月
　岳珂　舟过庾楼
　岳珂　周美成友议帖赞
　岳珂　周少隐留春词帖赞
　岳珂　周文忠宝眷帖赞
　岳珂　朱文公储议帖赞
　岳珂　朱文公离骚经赞
　岳珂　朱文靖报称帖赞
　岳珂　朱希真书简帖赞
　岳珂　朱忠靖按巡郡寄邸报三帖赞
　岳珂　诸遂良枯树赋帖赞
　岳珂　拙妇吟
　岳珂　紫微花
　岳珂　自岁前逮夏初日始辞免有感而作
　岳珂　宗忠简留守司二劄家书吾友三帖赞
　岳珂　宗忠简赠陈秀才诗帖赞
　岳珂　昨访箳篂闻有绣帨之宴回车戏呈季茂










ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　1

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　




全宋诗：岳珂




岳珂　白水浦怀王建宁

南朝旧见王忠武，此地曾屯千万兵。

十里荒蹊秋兔健，千年陈这暮鸿征。

无衣空縜包胥志，遗帼终留诸葛名。

落日英雄满襟泪，凤凰倚徙正孤城。

岳珂

岳珂　葆清值雨二首

积雨将旬浃，都无一日表。

檐寒多雀噪，路滑少人行。

云气连山暗，霜威彻骨清。

更怜敧枕处，终夕听泉声。

岳珂

岳珂　葆清值雨二首

松竹锁灵宅，尘埃了不侵。

洞龙随剑吷，槛鹤识琴心。

路指三峰近，山通一径深。

壁间少年字，陈迹不堪寻。

岳珂

岳珂　比闻赵季茂春板舆行春甚乐予跃然效之是日乃值大风雨昏后倦归则素

棠湖有病客，破鼎支药糜。

青阳动新晴，兀兀厌坐驰。

静闻箫鼓闹，翠幰行春堤。

柔风吹帘旌，杲日浮屏缇。

行厨依竹里，绣幙联江湄。

为问来者谁，板舆双侍姬。

光彩照路傍，拍舞襄阳儿。

病翁禅定心，久矣沾絮泥。

一念忽随喜，联复相追随。

家人治尊罍，夜漏觇晨晞。

拥被起跃然，不知筋力痿。

破晓始三弄，冲寒才一卮。

爚如满天星，湛湛开青池。

晨光透户牖，纤尘寂不吹。

倏焉云头催，随以雨脚垂。

汀苹振淅沥，岸柳惊纷披。

度塘如度桥，跬步窘且危。

往谒乘驿使，席间如鼓鼙。

主宾无软语，僮仆侵寒肌。

一坐礼敬痚，四雇面包{黎去氽加黑}。

亟就儿女曹，疾驾掀重帷。

拥炉共炙手，悔游仍攒眉。

须臾呼酒炙，稍觉春融怡。

棠湖暂纾望，苜盘充疗饥。

一末复两杯，肤粟欣平治。

先登浔阳楼，次读琵琶诗。

来往信底忙，吟哦聊自欺。

江柁昼摇兀，市声晚哑咿。

估客维岸傍，樵径行歌归。

宿霭了未收，溟蒙沾人衣。

落莫兴易阑，扶舆力将疲。

却从名园游，款户访故知。

蔬甲拆青嫩，池光摇碧漪。

桑颠宿鸡鸣，柳畔新莺啼。

主人相雇笑，谓此亦足栖。

曾留长者辙，更著名人题。

庐山三万峰，一碧天与齐。

千古真面目，庶几今见之。

遂开成趣轩，夕宴陈尊彝。

疱鲭诧雕俎，幻火后眩奇。

沙苑出细肋，好音来赫蹄。

纸尾有醉字，恍如写乌丝。

意者天机全，落笔惊倾欹。

长鳄白浪卷，踞蛤青云期。

佳客不我从，逸兴何所为。

整鞅固已屡，鸣漏将何其。

九衢月似霜，乌鹊仍绕枝。

风乾路犹湿，云淡星不移。

已成归兮赋，更作怅然疑。

诘朝益明媚，一瞬弯四时。

天机岂易测，我惑宁不滋。

尝闻士之遭，皋夔异周伊。

如何不后先，翻覆成嘘唏。

昨何为而寒，今何为而熙。

中间出一夕，乃尔变惨凄。

吾昨解印绶，一舸来自西。

天道皆自然，肯以阴晴窥。

况此瞬息观，讵可分两岐。

为言独醒者，今昔无町畦。

从今好天色，更请还一鸱。

东寻五云谷，西渡三峡溪。

杏开董奉坛，桃映康俗祠。

景物看吐吞，冷暖随呵撝。

以此青田酿，酌之沧海蠡。

蓝舆乘两肩，倒载白接{上四下离}。

真意浃三益，和气重四支。

持之药吾疾，正可扶衰赢。

明窗睡久酣，旧业荒於嬉。

正当出呓语，走笔萦虹蝩。

追书浃旬事，幸免然豆箕。

岳珂

岳珂　碧云亭晚眺二首

閒步碧云亭，寒郊弄晚晴。

牛羊分暝色，禽鸟有春声。

城柳风犹劲，溪梅冰共清。

屋梁正残照，西望忆长庚。

岳珂

岳珂　碧云亭晚眺二首

岁化方冉冉，耕亩自閒閒。

日落青枫浦，云平白苧山。

夜城严警柝，昏鼓动层关。

风露汀洲冷，惊鸿自往还。

岳珂

岳珂　便风经雁汊宿荻港是日舟行四百里三首

近岸千帆阅，雄襟一昔舒。

云程排沸浪，风御翼澄虚。

块历过都马，波翻纵壑鱼。

经旬叹淹滞，此理盍乘除。

岳珂

岳珂　便风经雁汊宿荻港是日舟行四百里三首

羊角抟扶日，鸿毛迅顺时。

天心应有为，吾道复何疑。

岸燎开戎捷，矶神助好词。

倚樯聊一笑，且试楚襟披。

岳珂

岳珂　便风经雁汊宿荻港是日舟行四百里三首

瞬息四百里，经行三十年。

此时真缩地，当日信梯天。

岸过人回首，山浮浪驾肩。

望尘何足羡，御寇正泠然。

岳珂

岳珂　病虎行

长风吹谷白日暗，旷野人稀云黯澹。

狐狸啸舞豺狼嗥，病虎妥尾行蓬蒿。

天寒泉冻山骨高，皮枯髀痒霜爪搔。

纷纷晴雪{左爪右包}落毛，垂头帖耳身腥臊。

群鸦槎牙噪古木，燐火半青新鬼哭。

走麇过前不能逐，目视眈眈蹲朴{左木右敕}。

毛风血雨天地肃，何日跳踉看食肉。

天生万物有盛时，当年一啸天助威。

坐看云起行引儿，当涂宁复论老罢。

一朝老去守岩窦，落叶满山冰雪后。

壮心空在筋力疲，寂寞长饥眠白昼。

古来豪杰多沈沦，不用为鼠皆若人。

范睢折胁西入秦，内史长叹田甲嗔。

可怜百兽为披靡，转雇不如圈中豕。

男儿奋踥亦渠似，肯复虚为倚崖死。

君不见南山白额曾报恩，墙头金枕投何人。

岳珂

岳珂　病中酬赵季茂

雪窗病恼独支颐，不解随人举酒卮。

惊辨有时欺白羽，解围无妇蔽青丝。

骊珠满袖勾吟兴，鹿氅看山恋药糜。

莫讶牛腰联未足，江州司马例能诗。

岳珂

岳珂　病中散步六绝

一年无病缘官事，一病兼旬为燕居。

自是素餐天所厌，可能竖子解乘除。

岳珂

岳珂　病中散步六绝

池上荷花绿净时，岸头杨柳插天垂。

倦翁纵步聊行散，早有龟鱼圣得知。

岳珂

岳珂　病中散步六绝

朝随粥鼎蝉腹润，夜掩书帷鳏目眠。

无奈暑威侵病骨，起来搔首斗垂天。

岳珂

岳珂　病中散步六绝

平头奴子初茸鹿，利口啬夫双部蛙。

二物何关人静噪，不妨卧听步随车。

岳珂

岳珂　病中散步六绝

病痚酒醆傍茶瓯，一独醒中起百忧。

七尺之躯三寸舌，问渠小大若为谋。

岳珂

岳珂　病中散步六绝

绝怜倦翼晚风高，解枼归来得故巢。

物态随人也欢喜，游丝不住舞衐蛸。

岳珂

岳珂　病中试张观笔

淮上霜浓衰草黄，阿{皴去皮加兔}健走何如獐。

不知聚族加缚，妙手乃有明山张。

生来阿{皴去皮加兔}素狡狯，何术聚致如驱羊。

拔豪撷颖不敢惜，一一顺听伏且僵。

人生切勿恃一枝，善走古有执盖郎。

不惟平地傅两翼，仍以俘馘浮长江。

一朝发愤辽东岸，逝水亦复随浮梁。

只今红绡莹玉管，何人解发千古光。

明张眼前第一手，嗟嗟阿{皴去皮加兔}孰能走。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

九折登山倚瘦筇，杏蹊眼缬早冬烘。

翠云遮断神仙客，不许其间著倦翁。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

满山桃李闹红霞，曾约香山白鹿车。

堪笑东风欺病客，搀先且到别人家。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

小池玉尺跃清波，病不开尊奈尔何。

更倩棠漪吹柳岸，为君粘发醉颜酡。

岳珂

岳珂　病中午后登山閒步遥见园亭有以帟张栏处久而识之为张孝显成趣轩盖

冲席丞郎酒斛筹，不关无面见春鸥。

五鲭见说妨斋禁，留待明朝大白浮。

岳珂

岳珂　病中有感四首

欹枕目双炯，触屏肠九回。

玉虫迷眩雾，银鹿伴饥雷。

清梦虽惊隔，丹心未猝灰。

青萍聊把玩，尘匣为谁开。

岳珂

岳珂　病中有感四首

一载为官忧，文书每压头。

枕铃常警夜，筑甬更惊秋。

倦岂因心至，閒常与病谋。

息肩仅旬耳，二竖欲何求。

岳珂

岳珂　病中有感四首

秋近夜初长，开窗病骨凉。

心惊嫠妇叹，肘系越人方。

动帐风侵几，窥檐月在床。

呼僮然粥鼎，我欲待晨光。

岳珂

岳珂　病中有感四首

积病渐成衰，情知老见欺。

眵昏先掩卷，肩竦不关诗。

行圃须人助，登楼怯步迟。

经年早知倦，况复隔年时。

岳珂

岳珂　布袋和尚颂

行也布袋，坐也布袋。

放下布袋，多少自在。

岳珂

岳珂　蔡忠惠家书帖赞

家书正所以寄情之真，徒得观笔力之神，

又以见公之褆身。予汇而藏，

以警夫人。

岳珂

岳珂　蔡忠惠书简帖赞

凌云成而楷遂绝，太级建而书仍存。

艺不足以名世，士亦贵于自珍。

彼其之子以贱待其身，而又安能以重望夫人。

伟四谏之直声，并翰墨而流芬。

方其作元舅之碑以伸天子之孝，拒佞倖这请而杜亵取之门。

则片言只字之落人间者，世固待之以褚颜之节，

而岂复侪之于芝繇之伦。

岳珂

岳珂　蔡忠惠赵氏风度帖赞

前朝之名臣，承平之王孙。

笔妙而跋真，一旦而并臻，

此盖不特适千里而喜似人也。

岳珂

岳珂　参寥新秋帖赞

帖中书督字，法当为笃，

世间岂有不识字参寥子耶。应世以文，

特师以文，特师之粗，

于此乎何拘，维以观其书。

岳珂

岳珂　茶花盛放满山

花容缜栗露冰肤，消得脂韦酪和奴。

叶底绽葩黄映玉，枝间著子碧垂珠。

洁躬淡薄隐君子，苦口森严大丈夫。

便合味言归隽永，移根禁篽比青蒲。

岳珂

岳珂　长门怨

惊风不成雨，行云去无踪。

妾生三十年，著藉长门宫。

宫车辘辘春雷晓，明星初荧绿云扰。

增成丙舍争迎銮，似有长门闭花鸟。

黄门开玉匙，画史图蛾眉。

金铺振琼钥，玉秀生铜池。

朝阳才回金屋在，转盼不堪人事改。

入宫已作郑袖啼，出塞那知延寿卖。

花残鸟语频，长门春复春。

花鸟易惊老，况复门内人。

东风动地夜来恶，万翠千红绕帘幙。

当熊自有匪石心，肯肩班姬秋扉薄。

长门勿轻怨，视此箧中扇。

白华兮绿衣，知古兮有之。

岳珂

岳珂　晁无咎金山诗帖赞

我登吞海，而帖适至。

事虽偶然，不啻有意。

彼江山者，秀无古今。

丘壑市朝，则二其必。

阿大中郎，煌煌虎节。

金闺卷怀，亦既殊辙。

同此登览，而趣不同。

云霄并翔，翚翟冥鸿。

矢词胸襟，浩荡万里。

比兴所存，二疏是企。

清诗胜景，何地无之。

不絷不维，景则我随。

征尘障天，我亦倦翼，

遗墨未渝，微躬奚息。

南零之波，上派于湓。

诗其警予，以谂侯门。

岳珂

岳珂　晁之道促装帖赞

仕以行义，有时乎为贫也。

兄弟之间，情事贵乎真也。

公起异科，事不患不伸也。

囊封叩阍，因以警夫君也。

忠既弗售，反以痼终身也。

扶持之难，曷敢尤夫人也。

今观斯帖，凛处其若存也。

於虖文元，有以教子孙也。

德之不孤，吾知必有邻也。

岳珂

岳珂　陈参政简易帖赞

眼底中兴日月，手中建笔虹霓。

造经功成秋兔，先生原有机关报诗。

岳珂

岳珂　陈僧智永归田赋帖赞

平子作赋，六一著录。

前乎一千年，既传于草堂之手。

后乎四百载。仍托以稗官之目。

衡制永述。修题珂续。

岳珂

岳珂　陈文正黄庭帖赞

隆兴圣主临盛朝，元臣堂堂冠蝉貂。

镇抚百度服天骄，九鼎安固屹莫摇。

凛然遗墨松后凋，美锦不裼璞不雕。

百年攸熺均童妖，惜我乔木屈艾萧。

园棋赌墅意自消，后来伟迹何岧巃。

我来郿坞鸟焚巢，乃见拱璧污脂{上艹下月}。

卷藏再拜刻琰瑶，百共藩溷随飘飘。

原续洛谱从午桥，不问处所知春饶。

岳珂

岳珂　陈正献权摄帖赞

英宰翼天縡，治象开淳熙。

虽云简牍间，已具梁栋资。

瀛海渺且清，壶山秀而滋。

肤寸起膏泽，笔意傥可知。

岳珂

岳珂　陈忠肃书简帖赞

士有直躬，夷险靡易。

事君以尧，距诐如墨。

笔力劲挺，德声昭植。

不倚不流，是谓心画。

岳珂

岳珂　陈子昂无端帖赞

麟台正字垂拱臣，手持鸿笔扶金轮。

喔咿自拟教牝晨，尚欲圭璧全其身。

笔精墨妙虽有神，千载乃作无端人。

以人废言古所闻，尚可展卷书吾绅。

岳珂

岳珂　晨日湖{左氵右父}至青日有数老父携筐筥拜道旁问之则山居之民绍定

路傍迎拜正纷纷，尚忆锄山话事因。

老去可怜心尚在，姓稀犹是耳曾闻。

驿追少日传行客，犬吠多年绝过军。

惭愧一钱无以称，殷勤寄语若耶云。

岳珂

岳珂　赤壁

周郎二十四年少，盖世功名随一燎。

亲提三万走曹瞒，不以敌勍恨兵少。

豫州失匕已胆折，一日目明惊二妙。

最怜黄盖不知名，吏士相从倚营啸。

阿奴火攻本无策，破竹自繇人不料。

贪降纳侮理固宜，泥淖华容几尽剿。

西来行师有绝地，毋乃重诒千古笑。

镞湛纵是差可认，鼎峙讵关谋所召。

二乔春锁何足言，从此天光遂分耀。

我闻汉贼久染指，奋毒摇牙噬江表。

八荒囊括岂复遗，一蹙吴宫已为沼。

当时乘胜下部骑，考地当居楚南徼。

蒙冲逆斗须上流，揖寇那容越津要。

武昌霸基跬步耳，肯使国畿纷戟旐。

坡仙访古特寓意，横槊雄姿谁与吊。

故将异地眩疑辞，政恐因讹启讥诮。

沧浪六月卷晴雪，历历江山人物眇。

崩空乱石今几存，仿佛栖巢尚惊鸟。

夜深刁斗声四发，星斗满空群籁悄。

便须唤起紫绮裘，孤鹤南天楚江晓。

岳珂

岳珂　酬赵季茂遣饷松实鳗鮦柔鱼

掀天吹浪九夷东，维错分珍意倍浓。

越井戏沙形酷似，秦囊遗算墨犹封。

色欺金嫩三江鮦，实比琼酥十丈松。

珍重故人劳问遗，为言耕陇正勤农。

岳珂

岳珂　初还故居

元是户山莫逆交，宫亭西畔着衡茅。

盟鸥似怯经新浪，怨鹤还知宿故巢。

一沼种莲衣可制，万竿脱箨杖轻敲。

不须海若逌然笑，乞与杯堂乐芥坳。

岳珂

岳珂　春波堂小饮怀棠湖旧隐三首

平生到处西湖长，眼底波光日日新。

图在辋川非旧隐，梦回笠泽是前身。

一江细雨欹青菊，万里雄风起白苹。

独立苍茫动归兴，钓矶须理未垂纶。

岳珂

岳珂　春波堂小饮怀棠湖旧隐三首

炎暑今年特地奇，不妨湖上访清漪。

长堤步屧谁堪拟，高阁凭阑我总宜。

唤客黄鹂穿柳度，猜人白鸟映荷窥。

衰翁病骨难禁热，且倩西风自在吹。

岳珂

岳珂　春波堂小饮怀棠湖旧隐三首

虚栏四面挹湖光，最爱薰风六月凉。

万朵鞭蕖红影闹，两行杨柳绿丝长。

铺陈雪月晶明态，商略阴晴浓淡妆。

四序清游总如此，春波何事独名堂。

岳珂

岳珂　春晴将游玉渊践吴季谦待制冯可久武博山行之约先走长句

康庐三万丈，下有神龙渊。

旁联玉井并，仰溯银河连。

层崖积冰雪，断岸藏风烟。

崔雙五老峰，迸泻三峡泉。

鲸鲵碎紫雾，蟚蝬开青天。

脉疑海眼近，寒入山骨坚。

涧草摇秋晖，谷花发春妍。

其间地布金，到处题标璇。

大哉象教尊，俨若螺髻仙。

巍巍南宗柏，湛湛西方莲。

总持包万法，卓荦栖群贤。

慈心鬼神仰，显迹今古传。

远令千圣境，容此一席颛。

我昔宿命通，曾结它生缘。

尝闻祖师隐，上应帝释躔。

清宵珠石陨，白浪星湖边。

至今澎湃中，常欲光景燃。

当时初卓锡，如昔睨采椽。

浮云常抗志，立雪思比肩。

壮怀凌九叠，浩气涌百川。

山水为高深，志节争后先。

永言萦俗累，兹游经几年。

犹想谢公屐，同整刘琨鞭。

桥梁识昨经，岁月惊旧镌。

盍簪有耆硕，授馆许款延。

牛耳盟屡寒，马头月方圆。

便思供糗餈，更拟焚兰荃。

先寻遗民盟，吹迹绣佛禅。

策杖挂钱去，拂石看山眠。

归来庐山南，三士同陶然。

岳珂

岳珂　次韵乔江州琵琶亭诗二首

共生壬子两仙翁，不为离春惜断蓬。

铁拨鹍弦遗响在，绣衣龙节赏音同。

穆曹技埒名俱胜，唐宋诗传句并工。

击节云篦定谁是，茫茫江月思何穷。

岳珂

岳珂　次韵乔江州琵琶亭诗二首

一叶西归老倦翁，高楼突兀记推蓬。

景随湓浦江山改，人与香山岁月同。

异世剖符传事比，出门合辙见诗工。

我来君去如鸿燕，休叹长安自力穷。

岳珂

岳珂　次韵赵季茂寄诗

蒹葭道阻长，人在水中央。

鸿笔写秋思，骊珠比夜光。

律严诗格壮，钤度置邮忙。

钜轴注银水，欲题无汉阳。

岳珂

岳珂　崔融荷华帖赞

六郎之风姿，秀于清池。

初日之华蕤，流景发晖。

种玩之谁宜。有美人兮，

掞胸中之奇，笔下其似之。

岳珂

岳珂　崔远送瘙利诗帖赞

唐而乾宁，果何时。

作书及诗，且恬以嬉。

烨胥之不知，而拳拳于一缁。

吁其可悲。

岳珂

岳珂　大宁夫人二书赞

释老之异，佞者惟酷喜，

排者惟疾觝。死生之大，

达者晦其理，昧者尚其诡。

丧祭之正，徇古者失于泥，

行今者溺于鄙。如遗训者，

亦可以守而勿坠矣。我怀绪言，

杯棬之比。子孙传家，

真迹在此。

岳珂

岳珂　当涂劝驾诗

礼行鸣鹿盛侯邦，企慕才因既见降。

诏下菑川今第一，才如成纪古无双。

雷声龙化标应夺，笔力牛迥鼎易扛。

老守殷勤折津柳，相期鼓吹辂春江。

岳珂

岳珂　道中思庐山

庐山三百里，巨浸压宫亭。

势接九江汇，峰连万古青。

渊源开道术，唚幻杂仙灵。

厚地蟠奇秀，雄标动杳冥。

浓岚晨历历，流水夜泠泠。

雪拥琼瑶障，花繁锦绣屏。

吾居尝静对，亲处异空聆。

瀑布手自酌，斜川身所经。

龙渊敲短策，鸟道绝危陉。

正派尊涵泳，高山有典型。

揭来三涉径，知阅几周星。

白傅松犹在，陶潜菊未零。

坚高思并辙，今古共忘形。

便拟安圭窦，终期老涧坰。

忽严大君诏，言驾小侯輟。

一别门垂柳，重鸡肉阶蓂。

出山羞小草，浮海又流萍。

颇觉登山屐，翻成泛宅舲。

回头看豹雾，望眼隔鸾汀。

纵抱知还志，何时振倦翎。

岳珂

岳珂　得报状邸吏缄至朝堂八月月单有感而作三首

紫殿朝仪正，朱书郡邸随。

九天排仗马，百辟听朝鸡。

跸警枫庭悄，人归柳院迷。

廿年曾补被，犹忆直金闺。

岳珂

岳珂　得报状邸吏缄至朝堂八月月单有感而作三首

十月苍龙阙，三朝白虎樽。

无囊持塞吏，有匦达民言。

故事寻常略，遗风万一存。

独怜记廷诤，断报说开元。

岳珂

岳珂　得报状邸吏缄至朝堂八月月单有感而作三首

上雍迫日近，清朝仪物多。

卫官朝进辇，沙路昼鸣珂。

盛礼陈圭璧，骈观隘绮罗。

边书须急彻，深原銮□□。

岳珂

岳珂　得陈元履家书六言四首

病骨经秋易怯，人情比日多痚。

惊起打门军将，传来置驿家书。

岳珂

岳珂　得陈元履家书六言四首

老病两无世用，谋谟百不如人。

喜见东床论事，谁言下榻生尘。

岳珂

岳珂　得陈元履家书六言四首

安问经时落落，边声镇日摇摇。

寄贺塞翁马失，决疑天老龟焦。

岳珂

岳珂　得陈元履家书六言四首

窥户几回鹊喜，绕阶一夜蛩吟。

痛饮政须似旧，安居且原如今。

岳珂

岳珂　得合门报以予班学士诏复赐衣带因怀初锡倏阅十年感恩纪事二首

忆昔除书下赤墀，赐韖即日拜金闺。

未容汗脚踏龙尾，先为围腰铸褭蹄。

紫诏一朝来蔀室，丹霄十载望躔奎。

君恩一再知难报，谁赋维梁濡翼鹈

岳珂

岳珂　得合门报以予班学士诏复赐衣带因怀初锡倏阅十年感恩纪事二首

老去茆檐只负暄，重烦冠缓到柴门。

纡金何有功名望，束带岂堪宾客言。

璀璨章身同赐马，差池接翼愧廷鵷。

折腰重起平生愧，诿曰何知鹤在轩。

岳珂

岳珂　东壩以里沿岸人家皆对门植苇於小屿不晓其旨漫成四绝

岸傍几曲住人家，浅屿排门种荻花。

纵使秋声常索索，断无司马听琵琶。

岳珂

岳珂　东壩以里沿岸人家皆对门植苇於小屿不晓其旨漫成四绝

万里江滨长野芦，西风元不费工夫。

两京齐菜论斤卖，耳目由来喜所无。

岳珂

岳珂　东壩以里沿岸人家皆对门植苇於小屿不晓其旨漫成四绝

北都旧产无淇竹，见说园池芦苇多。

涨绿不妨放来雨，更须别浦听鸣荷。

岳珂

岳珂　东壩以里沿岸人家皆对门植苇於小屿不晓其旨漫成四绝

曲江西畔锁离宫，细柳新蒲日日风。

想见千门映春绿，君王未见碧成丛。

岳珂

岳珂　东松庵

东松一建几经春，景物清幽匪俗邻。

曾识当年驻金节，尚存遗墨勒坚珉。

晚生不复究前烈，所幸犹来拂壁尘。

市虎欺天畴敢尔，东风回首一沾巾。

岳珂

岳珂　洞霄宫

岧峣楼观锁新宫，十里清溪一径松。

金榜奎章红日照，石崖仙影白云封。

香残半掩凝尘榻，路转犹闻隔涧钟。

四牡经行真不枉，玉渊初识洞霄龙。

岳珂

岳珂　洞霄宫良泓孙副宫二首

山比复泓澄，幽房取次行。

万峰随眼换，一勺照心清。

坠露涵秋气，斜晖度晚晴，

逌然还自笑，见易未经名。

岳珂

岳珂　洞霄宫良泓孙副宫二首

养生须及早，器破辄难全。

鉴止存心地，涵虚咏性天。

寓言随虢虢，至理本渊渊。

玩物先观象，如师况少年。

岳珂

岳珂　豆卢划田园帖赞

书名之讹，创自韦陟。

季袭其风，始见书尺。

狙冠豺绶，乃唐之贼。

相不加诛，而反畏惕，

礼度尽坏，王纲倒植。

存此谓何，览者太息。

岳珂

岳珂　读刘琨传

古为万事无真实，赖有区区史笔存。

士雅闻鸡偶同被，至今起舞说刘琨。

岳珂

岳珂　杜正献与欧公书简帖赞

厚德如祁公，黄钟大镛，

和乐且雍。尊贤如六一，

朱弦疏越，三汉庙瑟。

道比志叶，不胶而漆。

雇中外之虽异，犹同堂而合席。

思遗迹而不可见，幸二贤为时出。

所以前乎此则致太平明效，后乎此则赞受遗之定册。

既以广元气之运，亦以寿斯文之脉。

然则湍濑无纵鳞，风枝无宁翼。

涵养成就，见此辅弼，故后世尤得以归功庆历也。

岳珂

岳珂　鄂忠武王出师疏帖赞

於惟绍兴，扶危支倾。

揠校涖戎，不识一丁。

先生奋呼，起自诸生。

经通谊明。笔妙墨精。

翠微之诗，五岳之盟。

祁阳整旅，东松纪行。

迹遍九州，气凌三精。

粤时出师，首兹抗旌。

规模弗愆，忠愤莫撄。

上心载嘉，奎章式形。

谓腾何忧，惟尔责成。

以百万师，观我甲兵。

仅四十里，复我旧京。

日却阳侯，星陨中营。

苌血遂碧，狐史漫青。

天不诱衷，曷其底宁。

伤哉离骚，坐此修能，

冰镂芷馨。惟帝鉴忠，

惟人与诚。烈并褒鄂，

志恢幽并。有奕龙迹，

遹昭骏声。遗墨既刊，

大猷是经。对于庙祧，

岂惟云仍。

岳珂

岳珂　鄂忠武王书简帖赞

昔李四平在凤翔，尝以直道致主。

慕魏郑公，虽叔度之进言，

犹毅然而不从。谓幸备于将相，

讵爱身而苟容。猗欤先王，

亦师文忠。凡引笔而行墨，

皆刻志而比踪。今观碑刻之在天下，

虽小大真行之异工，视此帖之所传，

盖不约而皆同。然则有犯无隐，

挺焉直躬。唾当道豺狼，

婴九渊之神龙。盖当心摹手追之时，

已有之死不雇之遗风矣。

岳珂

岳珂　二蔡陪辅展晤二帖赞

王氏之鬻他帖也，有纸缫其间。

予见其粉墨阑珊，既磨而残。

而考其氏名，辄长忾而永叹。

曰予闻这丛谈，是与忠惠者若是班乎。

今验其字体，则豪放而具骨力，

激越而竞波澜。使名节足以齐驰，

亦何羡乎二难。然而所产所趋，

其视忠惠，何啻污池之于泰山。

故虽鬻驵尚得而唾弃之，世之以艺称者，

斯亦足以观矣。

岳珂

岳珂　二十七日复有旨除帅江西一旬之间两奉除音再赋二首

披腹忱词久未呈，浃旬两诏下宸京。

老臣何路通忱悃，圣主无私烛物情。

鹤陇未渝耕陇志，牛衣空换锦衣荣。

九重自是真知己，莫惜捐糜负此生。

岳珂

岳珂　二十七日复有旨除帅江西一旬之间两奉除音再赋二首

郊廛不隔马牛风，枌梓环阴跬步通。

湖带江襟邦畛接，雨帘云栋物华同。

未须豫计荒三径，幸有需章达四聪。

尚想东湖少棠闹，只今未改旧时红。

岳珂

岳珂　二苏文登趋阙二帖赞

文字之祥，劂有原委。

父师昆弟，以及诸子。

文兮斜川，道兮颍水。

以文贯道，一家济美。

施及翰林，特游戏耳。

于风味中，亦复是似。

以坡为骨，以颍为髓。

苏门之英，来者视此。

岳珂

岳珂　发排湾过小孤彭郎祠下遂宿马当

山小孤，矶彭郎，

中纳百谷吞三江。江流澎湃不可当，

热比折木倾银潢。渴龙一支走马当，

宛然天骥初腾骧，回韁矗立江中央。

西从岷峨暨睢漳，南派五湖通三湘。

后先奔走争回翔，前驱怒气轩且昂，

倏然过引意消洋。俨然天子朝明堂，

坐受万国来氐羌。五瑞咸辑珪与璋，

拜舞轩陛心俱降。我闻乾坤融结盘古开混茫，

后人考古徒缣缃，未睹此石天经地纪之维纲。

君不见古马当，今马当，

记牒虽漏处有常。上焉柱天植极扶三光，

下焉立地作镇安八荒。磅礴杳霭排穹苍，

削平澒洞压鸿庞。万荧棋布高盖张，

百灵臣伏绝影藏。坐使四海顺流中古无滥觞，

噫哦伟特那可量。我欲用世取所长，

便当提作朱亥神椎椎{橘去木加犭}狂。北绝大漠枭名王。

何空更度金浮梁，一拯垫溺跻康庄。

连山叠阜化囷仓，心饱万姓饥火肠。

持此报上歌如冈，遍开寿域同畛疆。

自今永三十六万岁，淳古比九皇。

山岧岧兮江汤汤。

岳珂

岳珂　范参政书怀诗帖赞

当平世而概想斋坛之国士，因送客而遂及阳关之旧知。

盖拊髀之思，在上弗替。

故淳熙之士夫，亦不敢一日而忘可将之奇。

斯帖之传，固未易例以近世之诗也。

岳珂

岳珂　范参政行台两司常州成都四帖赞

纵之而矩不逾，斂之而锋无余。

实蕴而华敷，云烂而霞舒。

虽曰近世之书，亦足以为轩几之娱。

久而信，信而传，

其殆留而为后世之须。噫嘻石湖。

岳珂

岳珂　范文正问医帖赞

元气在天，日星系焉。

骨骾在身，四体恃焉。

王国之干，公实似焉。

有炜翰墨，抑其细焉。

是书之传，自尹氏焉。

历年虽多，人争毖焉。

彼名家者，众或弃焉。

胁肩夏畦，亦何利焉。

岳珂

岳珂　范元长观梅诗帖赞

范本蜀望，世仍忠嘉。

南渡而来，人门莫加。

帝咨典型，诏起幽遐。

翊{微去彳加女}铜龙，执经金华。

笔取端重，而兼奇葩。

儒先所推，奚待诩夸。

有伟丰公，如璧不瑕。

卷怀枢庭，寓赏梅花。

公从北方，共之天涯。

均德比谊，而兼葭莩。

寒谷将春，轻阴不遮。

洁栏斯从，寄驿匪赊。

倡汝和予，屏淫斥哇。

托彼阴晴，以写正邪。

爱君之心，对越靡差。

一瞬百年，遗墨惊鸦。

臭兮同兰，好兮投瓜。

二公其仙，星箕汉槎。

如此帖者，可复得耶。

清并玉雪，秀同绮霞。

岳珂

岳珂　范元卿中秋词帖赞

猗望舒，望三五。

光璇仪，韵金缕。

伟健笔，作奇语。

谁知音，传乐府。

岳珂

岳珂　范正献书毕帖赞

士之以道义相从，岂计其功，

而况乎公。当其任紬绎唐事之寄，

所以极简编之从容。亦既上成书于迩英，

而公犹得以三百年之鉴，信其遗风。

则是一纪之淹，乃所以就百世之功。

石渠兰台，片言帝聪，

考盘弗为，皦然初终，

尤以见公子于元丰。盖尽其魏阙之心，

而裕陵之于温国，未尝不知其畎亩之忠也。

此帖之存，公心天通。

诋斥之诬，吁嗟麟穷。

岳珂

岳珂　范正献奏议帖赞

思魏徵之棠，不如列疏屏之十渐。

爱卫公之柏，不如存舟扆之五箴。

谏说岂腾口，格君当以心。

想引笔而行墨，方危冠而正襟。

追古事以比迹，见忠臣之虑深。

是虽不足契当时之感悟，不犹可以镜方来之佞壬。

此左氏所以愤乾溪之痛，而三叹于祈招之德音。

岳珂

岳珂　范忠宣南都帖赞

符佑战，九河溢，

砥柱植兮。珪確竞，

天地昏，清风涤兮。

大中之道，关百圣而不熄兮。

用之不失其时，公独得兮。

公笔之不倚，而字这不泐兮。

公意之不偏，而态之不迫兮。

我观此书，公心尚可觌兮。

岳珂

岳珂　范资政早馔帖赞

元佑多世臣。公之德，

由忠文。岷有阜，

江有源。传是帖，

存名门。

岳珂

岳珂　冯承素兰亭叙帖赞

猗应龙，蟠九嵕。

抱骊珠，閟含风。

见似人，喜若跫。

作者谁，臣姓冯。

岳珂

岳珂　奉赓赵季茂雪中感兴二首

晓雪初明瓦，春云密布空。

酒惊蕃鹤远，诗坐灞驴穷。

访戴无嘉客，和陶称倦翁。

应怜四十韵，衣带贺年丰。

岳珂

岳珂　奉赓赵季茂雪中感兴二首

湓城一夜雪，处处饭箩空。

青序回规运，苍生经屋穷。

伤心慨疆事，抱膝愧田翁。

别乘应同志，忧时正原丰。

岳珂

岳珂　奉寄何正父总干

经旬羽懒惯山居，不写城间一字书。

把菊见山新趣倦，泛莲依水旧交痚。

无心是处友麋鹿，有客寄谁烹鲤鱼。

见说近来军食足，不妨诗卷访犁锄。

岳珂

岳珂　奉寄胡教授

山中秋风寒刮席，忽忆无毡泮宫客。

夜长萤火一灯孤，四壁蛩声更幽寂。

文人自古常独清，强挽诗人同此盟。

饭颗山头报卓午，绛纱帐下听三更。

吾侪赋分本无二，老子新来添倦意。

入山四旬未拟回，醉后行歌复醉。

平生岩穴不作难，更原他人同此欢。

广文爱山侬待耳，虽有幽寂无侬閒。

君不见晨招在馆笑在列，楹杙昌苓竞工拙。

倦翁此事都不知，从今对酒看山嬉。

岳珂

岳珂　奉礼帖赞

群贤修禊，书法遂东。

永欣之传，盛于越中。

褚虽莫留，犹有远公。

至今千岩，飒然清风。

岳珂

岳珂　奉谢何正父日暇荔实茶宣瓜蜜术之贶酬以露芽

打门军将到山家，小国长须海上楂。

冰片霞餐正浮蜜，雪穰风味更宜茶。

颇思野蔌盘无荔，安得珍投琼报瓜。

泛水旧游浑不记，且看七碗岸巾纱。

岳珂

岳珂　奉谢赵季茂遣馈鲎酱

逃神绣佛正长斋，谁遣缸罂海上来。

鲛室玄云按犀中，蜃楼红雾染珠胎。

把螯便合閒双手，据壳未应期才垓。

尊俎折冲定无敌，江湖岁晚莫论才。

岳珂

岳珂　佛印清胜帖赞

欲溯共洄，先涉其流。

欲观其人，先视其与游。

东坡之名，在昌黎武威之间。

而师之能，亦文畅秘演之俦。

德必有邻，而人焉廲。

世于是可以察予之去留。

岳珂

岳珂　富文忠出身帖赞

其温而惠，有青州救荒之意。

其劲而竦，有北庭抗议之勇。

其湍而直，有镇无百度之绩。

萃是三德，发为遗墨。

盖静而正者公之心，而用而变者公之迹。

端委缙绅，言孚意样。

我思若人，古社稷臣。

岳珂

岳珂　高宗皇帝蹙龙手札御书赞

辛伯有言，并后乱后。

惟圣齐家，知益知损。

臣得此书，反其三隅。

一卷之藏，于昭宸谟。

岳珂

岳珂　高宗皇帝韦杜三诗御书赞

古者赋诗，惟以言志。

或陈卒章，或摭首意。

惟圣秉籾，启于多艰。

北乡之悲，銮舆未还。

岁时雇瞻，雪涕凝竚。

宸毫寄心，亦或有取。

惟唐二臣，一唱一酬。

节物感不，下笔不休。

西清燕閒，念此夐隔。

郁乎居南，凄其望北。

璧跗琅钮，舒卷龙笺。

白云其翔，契阔十年。

臣之管窥，尝读国史。

曹勋衣襟，洪皓幅纸。

或恸或泣，或命以官。

或间持书，或使问安。

玉音琅琅，具记青汗。

宜其注思，感此归雁。

三诗之作，迭写杜韦。

社日二篇，独书前诗。

昭哉圣情，如古之赋。

迄其弗偿，徒切舜慕。

霜露之履，谁无此哀。

此或尼之，谓之何哉。

是帖之传，式媲遗训。

敌忾于王，见者必备。

岳珂

岳珂　高宗皇帝舞剑赋御书赞

维中兴，焯人文。

燀皇灵，即清燕。

垂翰墨，光日星。

揖怒蛙，市骏骨。

期混并，写古作。

示作宠，作豪英。

臣有剑，淬三河。

包两京，舞绝世。

抉浮云，开太清。

帝有训，誓臣节。

式钦承，谁制肘。

起奋袖，愤裂缨。

郁干将，在宝匣，

长悲鸣。后百年，

血郅支，锷尚腥。

刻斯赞，表帝心，

传龙庭。

岳珂

岳珂　高宗皇帝御笔临吴皇象如鹰帖赞

书法淳古，遡晋而上。

于上品中，则有皇象。

汉歌大风，思士之壮。

帝临此书，猎渭怀望。

於昭诒谋，倚重惟将。

岂象之临，亦意之尚。

岳珂

岳珂　葛常之犀表帖赞

文康之学导其源，文定之学瀎其流。

三世之帖俱传于予家，其亦足以见植槐之志，

而占良冶之裘也欤。

岳珂

岳珂　葛文定关外帖赞

以文籾传家，以相业济时。

貂冠绛裳，予犹及见其丰仪。

简牍所传，是以为近世之奇。

一瞬卅年，赞而藏之。

岳珂

岳珂　葛文康书简帖赞

辞以情达，义以气激。

以素心期，托名手笔。

都曹这犹，中寓其一。

尚想风流，太平人物。

岳珂

岳珂　庚子三月二十七日又易守当涂四月十一日发辞免之牍书怀成二唐律

九重旒冕真知己，几度弓旌忆款门。

素志不为温饱计，赤心未报圣明恩。

鹤汀云雨暮应卷，牛渚风烟秋欲昏。

休向长江问陈迹，浮梁孤塔不堪论。

岳珂

岳珂　庚子三月二十七日又易守当涂四月十一日发辞免之牍书怀成二唐律

去载西陲夏正初，首惊禹阁下除书。

璇杓导旨方螭陛，珍圉迎釐又燕居。

三见纶音传诏玺，六看{肇去聿加木}信到耕锄。

只今又上人车奏，何日烟蓑返老渔。

岳珂

岳珂　庚子正月彗见於室有诏求言因上己见有感作三唐律

天象占仁爱，宸心极战克。

图从甘石辨，言并禹汤兴。

有志酬消露，无词赞履冰。

至明昭万里，先原烛西陵。

岳珂

岳珂　庚子正月彗见於室有诏求言因上己见有感作三唐律

美芹野人意，乔木世臣家。

尺璧谅非宝，寸心元不遐。

谁知剑门栈，已建郁军牙。

所恨箫诏远，不堪闻塞笳。

岳珂

岳珂　庚子正月彗见於室有诏求言因上己见有感作三唐律

粮府久半虑，骑官方应占。

天心昭可卜，人事备当严。

一苇江难恃，三巴民已歼。

闭关还早计，璿玉不须觇。

岳珂

岳珂　耿黄门读易帖赞

坚冰履霜，诲盗慢藏。

戒隳乎复隍，亡系乎苞桑。

一乎柔以御刚確其信于殊方。以是谋国，

迄于靖康。则读易之无一得，

盖公之所愧，殆非空言以成报章。

尚其监兹，前事不忘。

岳珂

岳珂　宫词一百首

五色云烟覆帝城，御沟流水接金明。

晓来珂繖沙堤闹，万岁声中贺太平。

岳珂

岳珂　宫词一百首

一朵样云捧赭袍，九天春色醉仙桃。

教坊度曲声{左口右崔}酒，折槛双瞻舞袖高。

岳珂

岳珂　宫词一百首

天街御膳写臣封，随例朝朝进六宫。

后苑日高催泛索，茶床擎出绣云龙。

岳珂

岳珂　宫词一百首

五夜钟声上直时，焚香重熨早朝衣。

里头殿直催排立，等候君王出木围。

岳珂

岳珂　宫词一百首

紫金泥检看东封，边燧沉烟岁屡丰。

一曲步虚传御制，绿间初奏玉清宫。

岳珂

岳珂　宫词一百首

雉扇双分识圣颜，紫宸上合正催班。

退朝花底纷归骑，春在金门万柳间。

岳珂

岳珂　宫词一百首

内省催班立御廊，紫宸朝退侍君王。

尚宫直笔呈章奏，一缕金猊绕殿香。

岳珂

岳珂　宫词一百首

黎明新火下龙墀，御柳青烟冷食时。

别殿焚香催赐宴，传宣教进谢恩诗。

岳珂

岳珂　宫词一百首

端辰帖子缕黄金，词苑题来禁篽深。

共道万方欣解愠，南风已奏舜鸣琴。

岳珂

岳珂　宫词一百首

太液沉云冷寝菰，宫帘卷月挂珊瑚。

插天楼殿凉如洗，好是承平七夕图。

岳珂

岳珂　宫词一百首

银罂翠筦恰冬时，近腊金门赐口脂。

无数槐笼擎积雪，日华渐上万年枝。

岳珂

岳珂　宫词一百首

上党王师未凯旋，鸾旗黄钺正行边。

红尘一骑传天使，为送宫中则剧钱。

岳珂

岳珂　宫词一百首

六师夜撤广陵围，积甲芜城一样齐。

淮海只今清彻底，更留京观筑鲸鲵。

岳珂

岳珂　宫词一百首

夜深雪压内门前，一榻还惊四璧天。

上相传觞妻拥炭，归来{右鼻右干}息顿安眠。

岳珂

岳珂　宫词一百首

阙门双凤铸黄金，柳色宫沟转绿阴。

辟尽四门绳样直，万方同邮一人心。

岳珂

岳珂　宫词一百首

骥騤双驰挽六钧，一枝花蕊委红尘。

相辉楼下空排马，徒见宁王奉太真。

岳珂

岳珂　宫词一百首

奎躔五纬验连珠，瑞纪人文启圣符。

一札铁衣天下诵，千山黑处起金乌。

岳珂

岳珂　宫词一百首

驾前校猎起封狐，御箭亲弯金仆姑。

万骑嵩呼开电笑，吾皇神武古今无。

岳珂

岳珂　宫词一百首

辚辚车马送降{奠去大}，纱帽重瞳伏御楼。

三度金门听露布，今晨又见下升州。

岳珂

岳珂　宫词一百首

雒坛爟火夜升烟，卤簿如云绣色鲜。

万姓欢呼感泣，此生重遇太平年。

岳珂

岳珂　宫词一百首

尚方绝制别精{缪去纟加金}，宝带亲传镇库收。

二十八条真紫磨，人间那识紫云楼。

岳珂

岳珂　宫词一百首

并汾箪食望亲征，儒馆诗歌继有声。

黄繖登台城夜启，参旗不殿泰阶平。

岳珂

岳珂　宫词一百首

侍宴群儒立绛都，太清楼下望金舆。

御前枣刻亲摹写，手赐新镌古法书。

岳珂

岳珂　宫词一百首

燕台胆落夏台臣，万国衣冠拱帝宸。

更把文风兼教雨，一时净洗旧边尘。

岳珂

岳珂　宫词一百首

十里金明贯宝津，鸭头新绿水粼粼。

玉卮齐献尧阶寿，柳钯花光一样春。

金宫词一百首其二十五

门内使走天街，当殿亲收宰相才。

一榜尽除州别驾，谢恩未了杏园开。

岳珂

岳珂　宫词一百首

升龙门内屋千楹，玉宇金题映紫庭。

卷帙异书三十万，至今光彩动奎星。

岳珂

岳珂　宫词一百首

龙鸾骞舞写宸间，秘阁交辉白玉堂。

格是帝中称第一，不交合作羡钟王。

岳珂

岳珂　宫词一百首

金根载耜赴斋宫，晓日东郊望六龙。

肯为三推便回辇，直须终亩劝耕农。

岳珂

岳珂　宫词一百首

乾元朵殿立黄麾，淳化新行入阁仪。

鸣佩声摇珠纲近，夔龙先集凤凰池。

岳珂

岳珂　宫词一百首

近僚三馆集簪緌，后苑千花簇水涯。

御纲红丝跃金鲤，龙韬更待钓璜师。

岳珂

岳珂　宫词一百首

绣旗城上展黄龙，万岁欢传万垒同。

霹雳一声妖彗殒，捷书清曙入行宫。

岳珂

岳珂　宫词一百首

五原塞上款呼韩，春草新迷拜将坛。

从此车书三万里，边臣日日奏平安。

岳珂

岳珂　宫词一百首

属车望幸隘东方，珠{左巾右介}金吾夹道旁。

却笑甿黎惊卤簿，只知官是绿衣郎。

岳珂

岳珂　宫词一百首

龙鳞鸾路祀汾脽，玉检重开焕上仪。

莫诧汉家躬武节，只今千里亘旌旗。

岳珂

岳珂　宫词一百首

注辇衣冠听九胪，周家王会看新图。

仪鸾扇筤瞻朝退，扫得金莲撒殿珠。

岳珂

岳珂　宫词一百首

宫帘匝地昼阴移，红拂金壶殿脚随。

玉凤坠钗心暗卜，圣情有喜近臣知。

岳珂

岳珂　宫词一百首

内家传奏走金貂，不待君王退早朝。

亲见云开天一笑，袖将犀果赐臣僚。

岳珂

岳珂　宫词一百首

外庭公事近金稀，琅钮金跗试墨池。

清景殿前春昼永，百篇书事写新诗。

岳珂

岳珂　宫词一百首

东华银榜丽卿云，资善新开列近臣。

昨夜清台占上瑞，乐章已奏月重轮。

岳珂

岳珂　宫词一百首

昭阳殿里两枝春，萼萼曾承雨露恩。

自是百王无圣断，毡车双出内东门。

岳珂

岳珂　宫词一百首

天章阁下午阴移，十事封章奏玉墀。

帝贲一夔兼一卨，为时扶立太平基。

岳珂

岳珂　宫词一百首

寒垣战罢五单于，北驿吹尘捧国书。

欲识一声震夷貊，契丹新进九龙车。

岳珂

岳珂　宫词一百首

旄头阺戟奉皮轩，禽献三驱礼意存。

未向长杨搏熊虎，先看万骑猎杨村。

岳珂

岳珂　宫词一百首

玉阶授钺借前筹，上相提兵破贝州。

骑火照山催召髍，紫宸殿上启金瓯。

岳珂

岳珂　宫词一百首

把麻宣读趁朝参，百辟争传两相衔。

便觉太平元有象，肯教梦卜羡商岩。

岳珂

岳珂　宫词一百首

狄家天使夜行边，穆卜亲占百字钱。

五岭共看蕃落马，便将时雨洗蛮烟。

岳珂

岳珂　宫词一百首

治定功成第四朝，八音纯绎度英韶。

仪凰舞兽今千载，还见安安似帝尧。

岳珂

岳珂　宫词一百首

合宫复古肇精禋，心学重开圣制新。

广殿邃严金作榜，自将明德逆三神。

岳珂

岳珂　宫词一百首

玉辇三朝奉至尊，并开朱邸傍金门。

绿车日日朝慈寿，亲见含饴庆弄孙。

岳珂

岳珂　宫词一百首

辚辚翟略八銮鸣，佐馂瑶池奉玉觥。

一事百王元未有，圣人仍是圣人甥。

岳珂

岳珂　宫词一百首

后元富庶冠西京，万国讴歌仰圣明。

恭俭断知元不改，太平天子法周成。

岳珂

岳珂　宫词一百首

毡厦鸿儒彯侍缨，百年丰芑燕承平。

上方亲述先朝志，黄繖清晨下迩英。

岳珂

岳珂　宫词一百首

仙源瓜瓞庆绵绵，玉叶金枝亿万年。

天意睦亲流圣泽，已增宫院讲书员。

岳珂

岳珂　宫词一百首

新渠瀰瀰漾波深，千里桑麻蔼碧阴。

喜动天颜古循吏，催教增秩赐黄金。

岳珂

岳珂　宫词一百首

圣心如镜静蝉蜎，欲仗元龟监已然。

通志一编新进御，汉宫五夜剪金莲。

岳珂

岳珂　宫词一百首

天都万骑集生羌，大顺城头赤白囊。

一镞狂酋惊褫魄，夜来弧矢直天狼。

岳珂

岳珂　宫词一百首

治平嘉佑阐重光，熉幄龙鳞绣黼张。

圣德共知天与子，觚坛爟数世育台莱。

岳珂

岳珂　宫词一百首

道山云气隔尘埃，制诏中书选茂才。

藜照何须烦太一，要观数世育台莱。

岳珂

岳珂　宫词一百首

先传陕右定天都，西域新来汗血驹。

旧府折冲三十六，尽依铜虎铸兵符。

岳珂

岳珂　宫词一百首

池上繁红心曙霞，喧天箫吹教坊家。

龙舟近晚传回辇，催进姚黄一朵花。

岳珂

岳珂　宫词一百首

露布银台听捷铃，把呈御药属头厅。

早朝见说天颜喜，新复河西十二城。

岳珂

岳珂　宫词一百首

丁丁宫漏滴金壶，璧筦龙煤荐玉蜍。

灯火阑珊歌舞散，睿思殿时答边书。

岳珂

岳珂　宫词一百首

真珠鞍辔蹙双龙，西母颁来庆寿宫。

闻道先朝开国日，降王曾服尚方工。

岳珂

岳珂　宫词一百首

曲台称制会群儒，郊庙休疑聚论殊。

却笑执经俟临决，枉教白虎议西都。

岳珂

岳珂　宫词一百首

鸦山凌晓度先锋，泣穴鼯鼪已灭踪。

天子圣明知万里，归徕州下拆泥封。

岳珂

岳珂　宫词一百首

万里燕云虑正深，赭袍衿甲被黄金。

思文圣主师文母，归徕州下拆泥封。

岳珂

岳珂　宫词一百首

令仆初开政事厅，内前车马沸升平。

翠华先幸尚书省，读遍周官四摺屏。

岳珂

岳珂　宫词一百首

乐府仙韶奏九成，披香别殿瑞烟凝。

紫云不待传新曲，春在瑶台第一层。

岳珂

岳珂　宫词一百首

宰相初除司马家，正衙昨日听宣麻。

京都百万人欢喜，争筑新堤十里沙。

岳珂

岳珂　宫词一百首

宝慈殿里百花香，慈德宫前春昼长。

红繖龙舆尊圣瑞，三宫同捧万年觞。

岳珂

岳珂　宫词一百首

绣裳画衮地生云，风动槐龙舞玉宸。

铃索不摇钟漏永，骊珠满袖宠词臣。

岳珂

岳珂　宫词一百首

鬼章夜缚下洮城，祝册先朝永裕陵。

二圣止戈元有指，未教狡穴尽秋鹰。

岳珂

岳珂　宫词一百首

貂冠骀背侍龙颜，前殿师臣第一班。

坐使皇基增九鼎，得贤应许继南山。

岳珂

岳珂　宫词一百首

洛京韫椟起儒珍，地讲忠规德日新。

禁苑金丝舞垂柳，万方已被发生仁。

岳珂

岳珂　宫词一百首

凤仪鱼跃更龙拿，传宝犹矜赵璧瑕。

一夜神光照东井，天教景命属天家。

岳珂

岳珂　宫词一百首

宫样新装锦{左衤右颉}鲜，都人争服孟家蝉。

天心谁识开真瑞，待见中兴第十传。

岳珂

岳珂　宫词一百首

今年下诏复河湟，峡路王师出省章。

已报龙支新拓境，更开属国处降羌。

岳珂

岳珂　宫词一百首

未央楼殿倚天开，东北偏高是月台。

驰道都人浑惯识，星毬争指大家来。

岳珂

岳珂　宫词一百首

寿星频见大河清，宫殿金芝产九茎。

乐府词臣初应制，敕催院使按新声。

岳珂

岳珂　宫词一百首

瑞云擎出捧珠龙，十二时堂建合宫。

□□颁常同正朔，要令声教混华戎。

岳珂

岳珂　宫词一百首

午夜红光照禁中，贡金铸鼎效神工。

君臣称瑞频腾奏，又见祥云鹤舞空。

岳珂

岳珂　宫词一百首

大晟新颁雅乐名，钧天九奏杂英茎。

君王元是身为度，何待龙门听水声。

岳珂

岳珂　宫词一百首

翠麓连绵气属天，岧巃艮岳绕芝田。

瑞禽可是曾迎驾，万岁山头识静鞭。

岳珂

岳珂　宫词一百首

神霄九府绚云霞，宝录仙衣御绛纱。

掷火流铃传帝跸，蕊珠殿里降菁华。

岳珂

岳珂　宫词一百首

□宫璧柱带金缸，複道横虹结绮窗。

半道牙牌奏人办，御舟才过□□□。

岳珂

岳珂　宫词一百首

宣曲长杨御宿边，期门龊立内门前。

主人不解占星象，犹识红{倏去犬加糸}白玉拳。

岳珂

岳珂　宫词一百首

殿前舞罢听传宣，新学霓裳小绛仙。

取赐合同教请宝，御书新样铸金钱。

岳珂

岳珂　宫词一百首

鳌山彩缔耸仙峰，万盏华灯宝籾宫。

金字大书双凤阙，宣和众乐与民同。

岳珂

岳珂　宫词一百首

追成栗玉□□冠，纲缀红丝七宝襕。

□□宫前看进辇，天旋地□□□欢。

岳珂

岳珂　宫词一百首

折槛朱云谏未休，一封曾斩佞臣头。

犹怜不入先朝议，遗恨山河绕雍州。

岳珂

岳珂　宫词一百首

围场望幸绝长杨，汴水尘高御柳黄。

成姓争传天子圣，新来有旨罢鹰坊。

岳珂

岳珂　宫词一百首

黄门紫诏下蒿莱，一札风雷众正开。

四少倾心比葵藿，黄金已报筑燕台。

岳珂

岳珂　宫词一百首

三更内省奏边机，合子门头等御批。

坐待报筹呼绛帻，上阳晓色已多时。

岳珂

岳珂　宫词一百首

诏旨今年法祖宗，御前无复旧斜封。

震雷惊落奸邪胆，见说崇山放四凶。

岳珂

岳珂　宫词一百首

群才错落汇征初，犹是仁皇四世储。

履坦幽人已逢吉，更无学术自荆舒。

岳珂

岳珂　宫词一百首

金花诏纸夜封芹，首录先朝社稷臣。

贯日精忠格天业，狂胡勿谓汉无人。

岳珂

岳珂　宫词一百首

金城十仞据阳池，三镇高扃死不随。

自是天恩浃肌髓，不关左衽限戎夷。

岳珂

岳珂　宫词一百首

-葱佳气蔼南都，共识强华赤伏符。

地纪已占江渡马，天心定见屋流鸟。

岳珂

岳珂　龚深父南康帖赞

公用王氏学术，终始不易。

虽有歉于识，然亦足以知其自信之力。

岳珂

岳珂　观八阵图说

八阵初兴黄帝时，貙刘在汉纪乘之。

流形龙虎随雷雨，定位鸟蛇分坎离。

地以云升高复下，天从风别正之奇。

自然至理开成象，一气未应虚艮维。

岳珂

岳珂　观八阵图说

天分三百六十度，巧历难窥本在奇。

万世机缄发龙卧，六军偏伍漫鱼丽。

常山变化徒言用，斜谷崎岖不遇时。

积石平沙人不识，尽从{左革右未}{左革右曷}说行师。

岳珂

岳珂　观芙蓉有感

芙蓉城边观芙蓉，开时淡白荐深红。

新晴著人过於酒，聊与老面回春风。

少年白面岂长好，花落花开不知老。

老来会有少年时，对酒不饮将何为。

岳珂

岳珂　观物四首　蝉

乱蝉凄咽不复高，逢秋辄作升木号。

老夫触热思静卧，夕阳畏见声嘈嘈。

客来画册夸莫二，伐木驱蝉蝉不至。

不辞来岁无繁阴，正恐先为斧斤费。

岳珂

岳珂　观物四首　蛩

春蚕缲纎白如霜，机妇停机待天凉。

井蛩一夜秋已至，寸丝千结萦柔肠。

催租吏嚣翁媪怒，裘葛未成心转苦。

篝灯促织永夜忙，悔杀比邻日长语。

岳珂

岳珂　观物四首　蛙

鸣蛙恰恰地底鸣，池泉深澈池草青。

秧田正枯须水活，龙骨车翻蛙不惊。

在池固合忧涸鲋，鼓吹未妨明月步。

可怜强聒将何为，到底官私不关汝。

岳珂

岳珂　观物四首　蚊

墙夫利口工噬肤，纤腰虿尾不受驱。

不知一噤何所苦，拍拍攘攘歌且呼。

清晨出帷昼藏隙，正是袢蒸炎暑日。

但原凉风即日来，且为苍生膏血惜。

岳珂

岳珂　光宗皇帝待月诗御书赞

疏篁阴阴，长松矫矫。

苔静云閒，山清月皎。

乐以心会，兴因天随。

以诗观诗，是谓管窥。

岳珂

岳珂　光宗皇帝夏竦双头牡丹赋御书赞

圣孝动天，瑞则应之。

帝开绍熙，天实命之。

三宫燕娱，爱且敬之。

禁粃翠华，时联幸之。

万葩其春，彩服映之。

玉色怡愉，霞卮{荧去火加酉}之。

岂乐行都，民物盛之。

乾坤同欢，康衢咏之。

于牣灵沼，鱼鸟泳之。

天光下临，邦家庆之。

煌煌牡丹，奇产并之。

帝王称觞，亲捧迎之。

巍巍太皇，万寿称之。

一德隆兴，圣益圣之。

维太平臣，尝比兴之。

国英竦名，夏则姓之。

农纤艳殊，美则评之。

仁皇之祥，今亦订之。

尧父舜子，本天性之。

龙楼鸡鸣，久温清之。

晦明节宣，臣或诤之。

瑜瑕未昭，事则镜之。

宸毫所传，神具听之。

后三十年，臣则胜之。

金匮名山，尚克证之。

岳珂

岳珂　归自鄂双莲生于后池偶作再寄紫微

岿然康户山，独秀莲花峰。

派为濂溪源，下有爱莲翁。

绝学嗣洙泗，千载同清风。

书堂二池间，浮翠笼轻红。

居然不染尘，涌出清泠中。

雪藕厉坚节，一念窒以通。

朝卷而暮舒，吸之碧玉筩。

洁凝月露润，妖鄙桃李稼。

食子味崖蜜，擘房透香丛。

菰蒲俨不群，鱼鸢间相从。

大哉君子操，视此褆其躬。

我方赋归来，来策溪上筇。

家池忽惊见，晴霞照秋空。

已迎颢气澂，况复嘉瑞逢。

双葩本共根，殊质疑并钟。

摘奇且熟玩，比德思广充。

尝闻古之人，即物皆至公。

两岐美报上，同颖还居东。

双觡赋长卿，奇木对终童。

善推仁义端，脗合造化工。

后世煽淫靡，世见了不同。

联芳天泉池，合欢华清宫。

骈花耀鲤湖，十丈闻华潼。

徒能资丧志，谁与思念功。

嗟予困蒺藜，坐此五技穷。

兹瑞何自来，儆戒如倥侗。

孤植常易摧，初戒先叶恭。

竞妍必竞妒，次戒毋苟容。

美祥不可恃，又以戒其终。

恭惟天地心，常比药石攻。

名理傥未喻，再拜师正蒙。

岳珂

岳珂　过谢{左石右达}渰

蒹葭曼衍浪萦回，波面虽平路不开。

沟渎行舟休剡木，{左土右幻}堂浮芥欲胶杯。

人如凫雁俱游耳，江有鱼龙安在哉。

但说渰名吾亦畏，辅渠有路莫重来。

岳珂

岳珂　过雁汊

骈集千艘岸，喧拿百吏声。

黄旗优仕贾，白夺困商程。

吴楚方忧蹙，研桑谩计赢。

坐观还一笑，关市古无征。

岳珂

岳珂　过啄木岭暑暍憩道傍移时始行三首

啄木侵云起，流金正日中。

涧深犹断港，山崦略无风。

自是人来去，何关暑蕴隆。

羲皇正高卧，多愧北窗翁。

岳珂

岳珂　过啄木岭暑暍憩道傍移时始行三首

凭轼汗如雨，低檐气若炊。

垂头疑大病，驻足便多时。

舆隶争阴{左木右越}，家人荐药糜。

吾生党行道，暑暍亦奚为。

岳珂

岳珂　过啄木岭暑暍憩道傍移时始行三首

鸟道度巑绝，禽名通古今。

筑亭聊驻马，息木未成阴。

路峻天应近，崖幽雾更深。

畏途犹避热，坐有蹑云心。

岳珂

岳珂　韩献肃古法书诗帖赞

韩氏之宝轴，文献相续，

蔚其盈屋。曷知夫高贤之何以见取，

忠义之孰为并录。遗篇之若褚若柳，

手笔之或雇或陆，想其锦绣在篚，

玙璠韫椟，名迹争丽，

荣光相属。既追怀古今之不朽，

见嗜好酸鹹之可卜。是故诗者题品之攸寓，

赞者歌咏之不足。即此帖之藏于宝真，

殆所谓同工而异曲者兮。

岳珂

岳珂　韩忠献北道京邑二帖赞

扶桑擎日，厥干万尺，

以为公笔。天寿平格，

元圭昭锡，以为公墨。

阴阳阖辟，鳌柱立极，

见此伟特。太山绝壁，

九河碣石，莫动笔力。

有云五色，曾著瑞籍，

多士辟易。繄天实启迪，

岂以诩饰，如彼韦陟。

公骑鹏翼，归侍帝侧，

有是遗迹。荣光交射，

星月珠璧，终古不忒。

维珂之得，再拜叹息，

坱坙孰测。几几赤舄，

尚想公德，永镇下国。

岳珂

岳珂　韩忠献早夏众春二诗帖赞

五言简严而意不迫，七言丰腴而体不忒。

意公仿佛于景物之间所谓造化生意者，

盖亦毕于翰墨。

如彼纤巧，旬锻月炼，

又焉和以践其阃阈。春萌夏假，

默具帝力。公诗自然，

于以观德。

岳珂

岳珂　浩歌行

浩然一气古到今，古人无愧惟此心。

青天为幕地为席，醉里聊作乌乌吟。

君不见人生所重独名谥，一代简书耀青史。

当时命名偶然耳，跖圣丘愚果谁是。

又不见人生所原中贵豪，汾阳钟鼎颜簟瓢。

只今等是一堆土，宁识生前时所遭。

或言惟势可凌物，旦作参军暮苍鹘。

富方炼炭贫牛衣，上下升沈总瓢忽。

又言有才堪动人，文章不过尘。

卿云复生饱谢作，我亦不识知谁真。

书函阖开古所患，万札千缄漫堆案。

当年京洛驿走尘，未见远官救刘晏。

人情炎凉今所同，鞠{左月右上丞下厄去厂}却篲寿乃公。

小儿会睡触屏风，亦复谄语无所容。

回思一拙胜百巧，囊粟侏儒先亦饱。

才从埽轨学{左度右攵}门，边上锄犁不相保。

又思三窟寄一身，东来入渏南入闽。

已惭下车冯妇笑，又恐雇影痴儿嗔。

一壶一锸醒复醉，便作刘伶藉糟计。

易园蓊蔚棠湖清，席上老兵未渠异。

一花一柳春复秋，更效凝式东西游。

池荷渐衰枣红近，卹纬那免孤嫠忧。

噫嘻人生万事大似纎抽楼，百绪千端无物不如许。

归欤一曲浩浩歌，尧舜揖逊汤武兴干戈。

从来剑佩常相磨，吴地万物如予何。

渊明嗜酒称第一，不知寄傲义熙除酒更何术。

雍端但爱杰与梨，借使无此未应对酒成白痴。

乐天仅识庐山奇，肯信琴书泉石不堪引妻儿。

青山独往苦不早，自是金谷白首同归有何好。

浩歌对山开酒缸，看到月堕黄金盆。

往来正尔劳季布，贤佞岂必关王尊。

胸中浩浩雇所存，贯珠击节何足论。

我不能苦身刻骨为名抵死求媚妩，

又不能南柯北牖指梦所历为喜怒。权热文章共生死，

谀书呓语相推许。为身择地已为累，

随戏逢场亦何补。凛然浩气天地间，

眇视万古同人寰。沧溟易狭杯芥宽，

北斗炳烂银河乾。浩歌正尔吐天籁，

风月笙竽均一噫。来者浩浩不可期，

指此无愧惟心知。青山白云随所之，

浩歌更赋归来兮。

岳珂

岳珂　何恭敏料理帖赞

虐焰熏天，而公以勺水欲救其燎原。

观公之帖，虽久别之一见，

亦将以归之时数之自然。

胸中所处者素定，宜其敢于撄豺之锋，而吐天下之公言也。

岳珂

岳珂　荷花盛开以病旬余不至亭上偶成二唐律

病襟傭策杖，天镜恰开奁。

青盖迷前浦，红妆间曲檐。

藻窥知鹭上，萍破识鱼潜。

会看吴公阵，宫蛙奏晓严。

岳珂

岳珂　荷花盛开以病旬余不至亭上偶成二唐律

好在中孚泽，犹横未济舟。

掷金随柳舞，跳玉趁莲讴。

埽榻方思士，钩帘也觅侯。

病夫均一笑，此意本无求。

岳珂

岳珂　贺高中书兼崇政殿说书三首

豠通三府，高名动四聪。

凤池仍旧渥，虎观册新功。

昼日槐方翠，秋风枣已红。

直须先抗议。莫待人云中。

岳珂

岳珂　贺高中书兼崇政殿说书三首

日月熙明地，风云际会辰。

紫宫瞻象逼，丹房喜情亲。

逊志贤谟在，仔肩圣德新。

耕宰须负鼎，从此学商臣。

岳珂

岳珂　贺高中书兼崇政殿说书三首

迩联咨夕访，清问切辰猷。

博学今中垒，遐征古上游。

齿寒当预计，身履即良筹。

颇牧岂云远，隐忧其有瘳。

岳珂

岳珂　贺李微之兼工侍二首

奎章夜下九重天，雍乘畴咨法从贤。

纪雉重开五工正，止麟还见一经传。

紫荷佩袷新簪橐，青汗磨铅旧简编。

便合史筵尊领袖，红云堆里望台躔。

岳珂

岳珂　贺李微之兼工侍二首

当时邛蜀起徵君，褒贬春秋赖洽闻。

又见璧跗攽异数，要令金匮阐斯文。

鱼凫西隔一隅地，龙马南来四世勋。

陈古鉴今皆实迹，论思亟原张吾军。

岳珂

岳珂　鹤林寺

秋枕竹鸣屋，昼棋松掩关。

雨晴犹湿泾，云薄不藏山。

未洗中原恨，谁消永日闲。

西风动征显，空愧鬓毛斑。

岳珂

岳珂　洪文惠盍簪帖赞

公作隶古，与先汉侔。

发为书翰，顺涂挟辀。

公相孝宗，曾不少留。

归安一丘，始终休休。

我护淮饷，祖公前修。

登华信亭，步得江楼。

摩挲石题，瞻睇银钩。

风静鹊巢，月明沙鸥。

意公其来，偕造物游。

迹则不磨，心兮焉求。

岳珂

岳珂　洪元夏{僚去亻日小加目}行业赞集王右军书帖赞

天津织女琼为梭，的皪八体辉明河。

云章玉字炯不磨，一洗秦籀麾周科。

人世剪割同绮罗，百衲尚可睨伐柯。

告身莫易矧换鹅，浙江轰貀老伏波。

龙象骇栗严撝诃，玉函金钥神畀珂。

一洗海岳遗恨多，千岩唐晋春嵯峨。

岳珂

岳珂　后江行十绝

日日征帆上水风，掀天雪浪骇鱼龙。

不须检校江行历，知过云山几万重。

岳珂

岳珂　后江行十绝

远村烟暝牛羊下，近岸波澄鸥鹭閒。

一抹斜阳江似镜，天移小景向人间。

岳珂

岳珂　后江行十绝

指点神鸦送客樯，江山回首郁苍苍。

吴朝千载兴亡地，极目长淮恨更长。

岳珂

岳珂　后江行十绝

拥骑年时忆往来，旧时行处半莓苔。

山云勒驾应频笑，又是江南勾当回。

岳珂

岳珂　后江行十绝

夕舂正是隔前溪，江路行人犹未归。

我笑卧龙成底事，晨光尽欠踏熹微。

岳珂

岳珂　后江行十绝

叫着渔郎急掉头，一声别浦听莲讴。

山遥水远应同趣，我亦青帘问酒楼。

岳珂

岳珂　后江行十绝

湓波已近见康庐，风月烟云自卷舒。

白鸟归来閒似我，向山深处认巢居。

岳珂

岳珂　后江行十绝

官牌夹外少人烟，商妇琵琶久断弦。

司马青衫不须泣，江鸥对我正忻然。

岳珂

岳珂　后江行十绝

西望沙羡东秣陵，湓江中道是归程。

柳阴系缆人归后，频有黄鹂三四声。

岳珂

岳珂　后江行十绝

人生最好是归来，六月火云溶雪醅。

散发晞风须一醉，月明携簟又凉台。







卷474

岳珂

岳珂　后元佑行上辨章乔益公

正月二日天气清，六符两两三阶平。

合门催班报麻案，珂马玎玲万人看。

押麻参政拆玺封，宣词舍人来殿东。

鞠躬一声百寮听，军国平章乔益公。

天心果与人心同，大哉圣断天与通。

本朝太平说元佑，五岳三光浑未剖。

当年一日三制颁，吕范堂堂分左右。

虔中大老更魁杰，申国勋名比韩富。

民生是时非汉唐，亲见至治跻羲皇。

一尘不起四夷服，轨顺星躔蕃五谷。

士皆有造百姓宁，官僚彻底清似冰。

桁杨毕空戈革偃，天街镜净无搀枪。

彼何人斯阶启厉。九县回飙八弦沸。

高皇疋马开东南，王业中兴今五世。

穷荒{左革右未}{左革右曷}何自来，中原万里吹黄埃。

数殚剥复回否泰，胚膠元气钟奇才。

耆明寿隽轶千古，吕望鹰扬称尚父。

便教旦奭居东西，穆穆迓衡今再睹。

官家即日开天章，貂冠玉佩游岩廊。

一都一俞一吁咈，四海春风已披拂。

圣贤自昔难相逢，巨鱼纵壑鸿遇风。

舆人欢呼争诵说，元佑嘉熙莫分别。

君不见徂徕处士歌一夔，浓墨大字庆历诗。

生民至今受其赐，千载万载生光辉。

陋儒笔研久不治，安得椽笔摹英辞。

两朝庆佑俱盛时，众贤一念犹西陲。

天心原化光明烛，先望分辉照荆蜀。

岳珂

岳珂　胡羊二首

生与毡裘并，衣同羪毯齐。

引弓儿羽体，击鼓地连脐。

低划野迷北，惊群迹度西。

中郎犹未返，休说海边羝。

岳珂

岳珂　胡羊二首

{左冗上加丶右辱}毛吹朔雪，细肋卧晴沙。

晓牧尾摇扇，春游项引车。

湩流便逐草，酪腻正需茶。

日夕归栖处，因风想塞笳。

岳珂

岳珂　胡已茂鹗章帖赞

砫缴之冥鸿，人心所同。

是内举者何足以害共公。世道之趋，

或污或隆。此帖之存，

所以愧今日之憧憧。

岳珂

岳珂　怀素千文帖赞

鹍鹏徙海，龙蛇起陆。

思妙天随，神钟鬼哭。

垂露在手，非烟眩目。

锦绂琼机，光我韫椟。

岳珂

岳珂　怀素秋风帖赞

憭栗之秋，骚人所悲。

彼僧何为，乃写以辞。

绝艺出尘，亦寄焉耳。

云烟苍茫，在此幅纸。

岳珂

岳珂　黄池

易取日中市，陶居天下冲。

南琛下瓯粤，西旅辑巴庸。

四雇断登垄，万家塿聚蜂。

寝丘端不类，何以洿吾封。

岳珂

岳珂　黄鹤谣寄吴季谦侍郎时季谦自德安入城予适以使事在鄂

卢山白鹤归来双，缟衣素袂玄为裳。

翅如车轮夜横江，风声曾走淮淝羌。

戛然长鸣下柴桑，芝田啄粒遥相望。

何人纲罗倏高张，上决云汉旁八荒。

一随鹏鹍惊远翔，低头不肯谋稻粱。

一罹置弋沮泽旁，局身筠笼翅摧藏。

鹦鹉洲畔葭苇乡，水云苍苍江茫茫。

九皋欲闻声不扬，回雇鸥鹭羞颜行。

忽闻缑笙度宫商，红尘俯视有底忙。

矶头刷羽今正黄，欲捶此楼呼酒狂。

岳珂

岳珂　黄鲁直催绣词帖赞

词以寓意，何适非理。

游戏翰墨，亦或张弛。

此篇所传，观蜡之比。

乐而不淫，庶几在此。

岳珂

岳珂　黄鲁直煎茶赋帖赞

茶虽以药煎，斯失正味。

字托以笔试，斯失正体。

以先生而比王定国，抑未知其何似。

于赋之尾，与他木异，

又莫详其孰是。要皆知乎识者之议，

敬藏以俟。

岳珂

岳珂　黄鲁直觉民读书帖赞

学以进乎道，不止於决科也。

厌饫优柔，贵精不贵多也。

得失奇偶，固末如之何也。

指端而言，所以勉其切磋也。

三致意于丁宁，式尔心之讹也。

因私淑以儆诸后学，又有以见前辈用心之不颇也。

岳珂

岳珂　黄鲁直诗稿帖赞

句法之奇，日炼月锻。

鸟轻之过疾讵稳，驴上之推敲未判。

长吉这心欲呕，弥明之息犹鼾。

天巧呈露风期汗漫。予方遡诗派而未能，

所以掩斯卷而三叹也。

岳珂

岳珂　黄鲁直食面帖赞

山谷书法，本于天才。

变而成家，如万壑崖。

骨瘦气清，霜寒籁哀。

故其言曰，法安出哉。

我师我心，奚彼之侪。

今观此书，自叶而莇。

敛其角圭，以复成才。

规矩崛奇，关机阖开。

故其跋曰，自本心来。

谁其知言，嘻噫絜斋。

岳珂

岳珂　黄鲁直书简帖赞

诗至江西，始别宗派。

字岂无祖，人其有待。

鹤瘠鸾铩，松寒石怪。

彼有发僧，尚闻謦欬。

岳珂

岳珂　黄鲁直汤方蔬法帖赞

汤以濡唇，蔬以适口。

抚藜肠而自惊，奚龙脑之犹取。

予方笋蕨是茹，蘺荼是友。

发遗帖而一笑，正恐杨妃之百驿，

未足以比庾郎之三韭也。

岳珂

岳珂　黄鲁直先王赐帖赞

赐帖不知其几，而今犹其一。

四印之错出，百年之湮郁，

神呵鬼护，见此遗物。

呜呼，经固先德之所寓，

而匪止于绝世之名笔。既轶而犹此绣质，

子孙守之谨勿失。

岳珂

岳珂　黄鲁直一笑帖赞

帖字三十迹如湿，吊古其逢惊啜泣。

公来姑孰甫翔集，书翰从容岂遑及。

此帖之犹虽此邑，时犹可疑蠹谁葺。

至宝道旁世收拾，乃以齧残弃缃笈。

五湖浪卷四海立，墨风雨中起蛟蛰。

岳珂

岳珂　黄鲁直真一酒诗帖赞

以蜜为酒，昿于东坡，

托诗惟传，百世不磨。

然而浊为贤而清为圣，泛为醪而盎为酂。

自古以降，厥名孔多，

要皆不以甜称，惟少陵昌黎始有如蜜若饴之歌。

岂时人酸鹹之嗜大概略同，予以固未辨其趣之如何也。

岳珂

岳珂　徽宗皇帝读阁支降御笔赞

昭回之秘天所示，风行雷历动一世。

独持八柄昭驭贵，驭贵驭富抑共细。

百年史牒记金匮，木脚东廊果何地。

谁从六阁得幅纸，朱书旁行俨如此。

贵珰日月书纸尾，宛如宣和见宣底。

参稽天笔良不类，恭览比方三叹喟。

王蔡诸臣真可罪，区区球补虮虱耳。

汴都仿佛尘未洗，此帖间行来万里。

大书尊尧底王氏，责以格君法当尔。

奸谀直笔诛既死，原以所书裨太史。

岳珂

岳珂　徽宗皇帝临右军兰亭序御书赞

太霄帝君升寿丘，梦中灵篆垂鸾蚢。

翩然下作八极游，赤符羽盖临中州。

神机天纵凌□□，日□月□孕□□。

□□殿前卷羜罘，□□□□侍卫休。

昭回云汉光正浮，万象不足供雕锼。

兰亭当日禊事修，笔力一挽回千牛。

不特字健文亦遒，萧统作选弃不收。

藿羹讵识罗珍羞，掎摭磇硄遗琳球。

帝谓□□予欲□，巨笔霞练扶斗辀。

写成斜月辉琼楼，群真鹄立光射眸。

六丁雷电不可求，倏忽一瞬三千秋。

长安千门曲江头，柳色曾系金□□。

天涯恭览涕泗流，苍梧叫□□□愁。

岳珂

岳珂　徽宗皇帝秋赋御书赞

帝宣和之太平兮，忻朝野之多娱。

伟楚臣之托辞兮，侈肆笔之特书。

猗百工之精能兮，璨玳轴而金朱。

宛百年其如砥兮，方日卷而霞舍。

维宸笔之天纵兮，臣固不得而议也。

若一艺之必极其致兮，亦盛时之细也。

彼舞衣与竹矢兮，犹三代之秘也。

知苟且之为无兮，亦可观其治也。

在本始与地节兮，汉室称为中兴。

岂尚方之工萃兮，反有愧于西京。

纷天葩其在前兮，晃银海其欲眩。

缕黄金以为饰兮，骇万态而千变。

双龙宛其轴兮，森毛发以骨寒。

历溽润与埃尘兮，曾不可乎犯干。

巫咸下招兮，天门詄荡。

臣得而藏兮，徒慨叹以兴想。

鸾翔龙翥兮，太平之踪。

神睒鬼哭兮，太平之工。

五陵松柏兮，萧萧秋风。

此赋之传兮，与天无穷。

岳珂

岳珂　徽宗皇帝诗联扇面御书赞

四海如春，时维帝心。

遇特而感，其传至今。

宫扇之存，有此神翰。

原扬仁风，慰彼涂炭。

岳珂

岳珂　火云

清晨洗月露，云色己如血。

似忧农亩枯，敢叹征途热。

濒湖十万月，旦旦望霓切。

龙骨夹岸鸣，尽暮不暇歇。

只今牛犁地，已作龟兆裂。

平湖三十里，湍漭几尽竭。

矧一线渠，而不经涸辙。

天阍高莫叫，岁事渐无说，

如予方怀章，何以救余孑。

回首望尧云，凭风哀涕雪。

岳珂

岳珂　霍仁仲指教帖赞

金斗之魁祥，烂兮流光。

玉墀之西厢，颀兮荷囊。

宝墨之淋浪，蔚兮遗芳。

百年之巾缃，宜兮毖藏。

岳珂

岳珂　集喜二首

鹊噪庭前木，蛛翻檐畔围。

双莲瑞明月，万柳舞晴晖。

宿鹤迎风袂，盟鸥认雪衣。

物情同一喜，应为主人归。

岳珂

岳珂　集喜二首

水面开新皱，山容散宿颦。

松巢猨已识，花径鹿初驯。

云倦随归鸟，风清似故人。

逢迎真不暇，谁作近前嗔。

岳珂

岳珂　己亥八月廿一日除书予拜太平兴国宫祠官呈赵季茂

世间何物最是閒，司谏拂衣归华山。

倦来忘记省不得，依约此语祥符间。

终南捷径本自错，老子新司紫元钥。

官家雇我作閒人，有酒醉呼端不恶。

岁糜廪粟月俸钱，豢鹤有料芝有田。

人生何必待有用，我老得此宁非天。

君不见当年把臂龙图上，司谏放归元未放。

又不见倦翁山行醉复醒，说著拂衣今亦忘。

岳珂

岳珂　己亥明禋恩封邺侯感愧有作二首

静即为方动即圆，幼知棋局老饶老。

封同桑梓一千户，迹远蓬莱二十年。

品禄幸犹容后隐，干畲何敢拟前贤。

只科筑室疑相似，三万牙签还俨然。

岳珂

岳珂　己亥明禋恩封邺侯感愧有作二首

布衣所朱极封留，佩印归来天倦游。

汗马无功开上郡，铸龟有意雇中流。

南巡空负黄图恨，北望还兴紫陌愁。

王国不烦谋主父，自怜支子亦通侯。

岳珂

岳珂　己亥十二月十七日堂帖被召感恩二首

九天驿骑下弓招，葵日丹心识就尧。

鸾凤正应在阿阁，鶢鶋何事享箫韶。

丘园有分容逋客，海岳无裨愧圣朝。

老病不堪心力倦，甫田勿叹莠{上艹下乔}{上艹下乔}。

岳珂

岳珂　己亥十二月十七日堂帖被召感恩二首

归来三径脱尘韟，两拜除书下玉墀。

圣泽云天何心报，臣心铁石未全衰。

马蹄已负驱车原，鸿羽难胜渐陆仪。

原把一犁祝膏泽，康衢击壤乐清时。

岳珂

岳珂　寄道士杨休文

羽衣来自合山前，见说山中老散仙。

出岫无心云傍日，归巢有意涧鸣泉。

同襟汗漫寻常客，掉鞅文章四十年。

我亦近为猿鹤侣，试从香火结前缘。

岳珂

岳珂　寄高建宁尚书二首

鹤书几到阖庐城，见说君王忆姓名。

衡岳云开传谏草，考亭月冷见文盟。

不从金马登丞辅，却托铜菟烦客卿。

天意未应无定据，管教吾道致升平。

岳珂

岳珂　寄高建宁尚书二首

已分耕畦老一犁，天风史梦入枯溪。

谁怜北{左土右宅}骑牛背，又踏东华放马蹄。

槐绿不妨穿禁漏，枣红便觉动边鼙。

归途原请平戎策，政恐曹装趁诏泥。

岳珂

岳珂　寄江州赵倅季茂二首时过溧阳舟中正遇顺风张帐

扁舟初下投金濑，忽忆湓江赵治中。

才气当年凡事别，诗盟近日与谁同。

何当解印乘归兴，想见随桥亦顺风。

茶灶笔床淡生活，一帆先借老龟蒙。

岳珂

岳珂　寄江州赵倅季茂二首时过溧阳舟中正遇顺风张帐

庾公楼上凭栏时，一片归云费梦思。

乡国情怀应念我，江山风月定分谁。

青衫休为墓陵湿，紫气先寻牛渚期。

好是初秋藕花候，蛾眉尊酒正相宜。

岳珂

岳珂　寄李微之秘监三首

引领蓬莱唐谪仙，湓江一别又经年。

麟台高蹑三神路，狐笔方持千载权。

炉袅新烟招我隐，驿催逸事仗谁传。

校旗犹识临淮略，更等凉台亲简编。

岳珂

岳珂　寄李微之秘监三首

去冬雪里拜笺题，曾说新除到殿西。

剑栈云连吴垒火，函关日照汉封泥。

剡藤幸有系书雁，锦柏难寻隔叶鹂。

便是韩坛作曾筑，田芜亦盍赋归兮。

岳珂

岳珂　寄李微之秘监三首

棠湖浩荡有盟鸥，塞上归来赋叶舟。

范蠡功名付西子，庾公风月自南楼。

不虞绕指柔百炼，已幸安心老一丘。

从此书来访生死，汉阳烟树隔吴头。

岳珂

岳珂　寄乔益公

峨峨杰阁凌西清，高排云汉垂日星。

千年福地开殊庭，绛节中一朝百灵。

属车小儒风埃底，岁一周星陪豹尾。

有眼示识奎壁寒，有脚未踏仙晨班。

忽传天上凤衔诏，碧篆五云争焜燿。

洞深紫府掣金铺，初日丹霞两相照。

劫尘超出乘刚风，帝恩广大天九重。

封词寄与小心风，额塌沙土输愚忠。

今春转粟折冲府，赤手亲曾哺饥虎。

十三万兵犹未补，秋来无地无冬防。

颇闻宿师无见粮，要是倖安那可常。

门生感恩感刻骨，本末亲尝究根窟。

于今况是香火閒，讵敢搀越说侵官。

四陲奏稿卷十二，中有医方方有意。

刍荛思报无已时，原轸萧墙儆先备。

岳珂

岳珂　寄王料院三首

平生初未识半面，此地相从方及期。

举世公清如子少，随时离合岂人为。

可堪岁月老奇杰，等是年时经巑巇。

閒适不同同患苦，两心惟有一天知。

岳珂

岳珂　寄王料院三首

炯炯青灯对拥炉，制铃夜半读边书。

风烟解使寸心折，霜雪顿侵双鬓痚。

已事勿言穿塞马，历官可叹上竿鱼。

勤劳似此天应报，我自锄犁一任渠。

岳珂

岳珂　寄王料院三首

一叶扁舟兴浩然，笔床茶灶旧因缘。

帆归西塞秋风外，人在南楼夜月前。

情不自由君忆我，老无所用我知天。

何时见易园中路，拂石携壶同醉眠。

岳珂

岳珂　寄相教授二首

西风送我溧阳溪，终日篷窗只有诗。

黄篾未妨床著笔，青緺不管鬓成丝。

雁随去讯劳君问，鸥忆同盟尚我随。

想见归舟不多日，一樽牛渚访秋期。

岳珂

岳珂　寄相教授二首

浔阳江上无毡客，别后音书杳未通。

蕉鹿定应邻左讲，莼鲈端是待西风。

谩怀离思人犹远，欲寓吟情句未工。

朝列鵷鸿问消息，一笺莫靳寄诗筩。

岳珂

岳珂　寄紫微高侍郎三首

去年紫塞两相望，公在齐安我武昌。

秋晏车箱访流马，夜深弧矢看天狼。

不辞目断传烽堠，尚忆螯持共酒觞。

今日区区话鹏鷃，图南应是叹榆枋。

岳珂

岳珂　寄紫微高侍郎三首

人生忧患偶同时，曾见惊尘傍紫微。

坡老鹘巢尚堪俯，周郎羽扇想重挥。

望风自绝胡南牧，啮雪应迟使北归。

从此青油欠筹画，上方虚己听宵衣。

岳珂

岳珂　寄紫微高侍郎三首

力劳效寡是穷途，赠策无人生大愚。

三刖尚迷藏椟宝，六街几误脱巾呼。

味言已转廷中毂，归兴难忘陇上锄。

欲问死生何许是，紫烟浮处认香炉。

岳珂

岳珂　嘉定丁卯余守槜李召远群人见饯於三塔湾偶至此寺因名有感

往年曾佩双湖组，古刹犹题三塔湾。

堕雁重寻湖浩渺，断虹浑记水回环。

两州隔涉名无改，二纪栖迟老复还。

病衲虽无分别想，经行莫作少年看。

岳珂

岳珂　嘉熙四年九月奉诏改明年元为淳佑闰十二月降德音

我生淳熙间，今复见淳佑。

粤从发覆额，及此已衰聇。

恭惟孝皇圣，是时方在宥。

两宫俱万年，薄泀　同一候。

四时无札疠，仍岁称大有。

布政具方策，诒谋谨封守。

中更继代三，更阅改年九。

帝心思止当，休命侈诞受。

夫何迩年来，谴告颇辐凑，

灾流雨雹行，星以妖彗奏。

乌暘烁天地，蝗害遍田亩。

饥氓腹□□，遗穗莽如帚。

莫量天降疵，但见证书咎。

嗟予斗升□，滥此符竹剖。

眼看人阱崖，心愧吴父母。

忽传一札下，取法四宗旧。

既叶天人助，复期风俗厚。

熙陵道化盛，仁祖国历年久，

华旦盛太平，中天开永阜。

原言缉熙袭，还见泰和又。

三春霈雷雨，一洗遍宇宙。

桁杨空滞冤，缗庾释逋负。

无文祀咸秩，有纇纲皆漏。

果闻精祲合，悔祸屈伸肘。

先清塞壖尘，猩鼯尽惊走。

次反沙碛庐，鸿雁悉驯揉。

三白在腊前，一雨见春后。

星躔顺宣夜，潢池息白昼。

人心本易孚，天道常善救。

是知是爱君，岂不公所覆。

刍荛志报上，一言发白兽。

原惟实德心，对此岁事首。

帝临心肯贰，侴　吁贤必右。

体兹生物心，持此经济手，

仁民始及物，育稼须去莠。

一念端弗忘，九关真可扣。

补裳傥因线，纳约当自牖。

不量痚远姿，尚可感通否。

葵倾久未降，芹献幸匪陋。

輶轩应转闻，聊当小人缶。

岳珂

岳珂　简吴季谦坚他日柴桑之约时季谦有潭帅之命二首

几年诸葛卧南阳，蠡泽春风诏趣装。

丹检紫泥来四辈，碧油红旆又三湘。

不关富贵干旄恋，要看功名汗简香。

雪汗蓬婆渐秋水，好扶西极汉天长。

岳珂

岳珂　简吴季谦坚他日柴桑之约时季谦有潭帅之命二首

君今西上我东驰，一醉相从又几时。

星变十年占轸野，风寒两地说江湄。

忧时有虑虑须早，了事欲归归未迟。

年齿官班略相似，伴閒频记乐天诗。

岳珂

岳珂　饯高紫微视师黄冈

秋风九月边尘同，千艘夜下宫锦袍。

文章不特动蛮貊，要识金版开六弢。

孙曹已矣等陈迹，唤起坡仙同赤壁。

喧阗笳鼓动地归，重把功名光采石。

岳珂

岳珂　饯孟运判寺簿赴京三首

温纯如玉绝纤瑕，惊坐何人指孟嘉。

策马殿军劳不伐，舍鱼取义理无差。

读碑襄水真为谷，守垒房陵忍雇家。

乡国不妨动归兴，天津八月却随楂。

岳珂

岳珂　饯孟运判寺簿赴京三首

诏书夜下日华门，辇路争看使者轩。

烽火三边尚勍敌，烟尘万里欠公言。

不须目睫忧多叠，好吐胸怀悟至尊。

富贵功名分中有，勿令仗马愧廷鵷。

岳珂

岳珂　饯孟运判寺簿赴京三首

半生共饮西江水，草木由来臭味同。

交臂便同鸿燕社，论心不隔马牛风。

君方鸣佩趋双阙，我自烧车延五穷。

景倩仙尘凝望处，为言驿骑莫匆匆。

岳珂

岳珂　饯紫微高侍郎朝天

紫微星郎天上客，身是南宫小宗伯。

斗杓夜转天门开，平地一声惊霹雳。

已将椽笔提斯文，更决河汉排风云。

银潢直下洗戈甲，坐看九陌狂流奔。

黄金为台玉为帐，有眼须看舍人样。

绍兴季岁说雍公，曾冠貂蝉登上相。

峨嵋山高钟异人，昔年相国今后身。

声名何尝岷蜀隔，草木仍是江淮春。

君不见嘉熙圣主躬神武，法祖整军荡强虏。

又不见魏公一战平麟猊，次年子月一废齐。

天心废兴真有待，肯以贪残易仁爱。

大数恰逢一百年，埽穴犁庭当复再。

今年又自淮西来，右相勋名传九{左土右亥}。

旄头黑云坠西北，两两比色明三台。

先朝贝州妖贼起，若比此胡仅蜂蚁。

当时礼部文侍郎，一日奏凯同平章。

岳珂

岳珂　閒居六咏　晡饮

閒居欣少事，燕坐觉无营。

炎暑鏖天阵，驱除须酒兵。

勿嫌晡日杲，自有晚风肖。

堪笑竹中饮，终成七子名。

岳珂

岳珂　閒居六咏　晚步

抱病游从少，居閒醉醒频。

心怀喜无事，脚力尚随人。

野径经行地，园亭自在身。

不妨归步晚，长趁月华新。

岳珂

岳珂　閒居六咏　午睡

东日平明际，北窗高卧时。

五经方坦腹，百虑且伸眉。

蕉覆从疑鹿，槐安更猎龟。

觉来还一莞，七碗玉川诗。

岳珂

岳珂　閒居六咏　夜坐

一窗凉浸月，四壁息闻雷。

铜漏水仍滴，金炉香未灰。

徘徊听蛩远，熠燿逐萤来。

看剑挑灯久，谯城角引梅。

岳珂

岳珂　閒居六咏　早起

五夜玉绳转，双轳金井寒。

背人蚊作市，欺梦蝈鸣官。

竹迳风初度，松梢月尚团。

踞龟犹汗漫，何计觅乘鸾。

岳珂

岳珂　閒居六咏　昼閒

用关无用地，才与不才间。

万法因心起，几人如我閒。

床头看黄卷，屋外尽青山。

隐几逌然笑，何人战触蛮。

岳珂

岳珂　将发琵琶亭

前岁西泝鄂，今岁东入吴。

同一琵琶亭，行客各异涂。

当时白傅恨，陈迹久榛芜。

岂特无遗音，榛芜今亦无。

突兀眼前屋，丹恶涂{左木右上次下呆}栌。

废兴曾几时，传舍同蘧庐。

已见两折柳，於此饯老夫。

昔持使者节，今发追锋车。

我则齐出处，世自分荣枯。

而况天地间，万变同须臾。

我观商妇者，琐琐岂足书。

琵琶本常技，何地无此徒。

夫贩浮梁茶，妇即空舟{上尸下立}。

长吏湿青衫，礼法毋乃痚。

乐天子牟心，一念存江湖。

讵关暇蟆陵，维以怀故都。

譬之泽畔吟，此语非寓欤。

盖尝考遗集，一事曾同符。

闻歌鹦鹉洲，寻声得幼姝。

倚樯润明月，清泪垂真珠。

夫君当此时，正属典午初。

不应奇谤后，无复思廉隅。

六义有比兴，观洧传洵盱。

托物皆一理，实事那相须。

人情伏与妒，所值分贤愚。

低眉终不说，正耻悻悻俱。

初意只如此，胶柱何足拘。

子折武昌柳，予宅浔阳庐。

二诗端可识，一笑聊洗诬。

明朝重回首，挝鼓催征舻。

岳珂

岳珂　将游太平宫小诗呈赵季茂

圣治峰前松桧寒，旧游从此解归鞍。

著身泉石无心客，主掌云山正额官。

老去隐居居紫府，新来杂压压黄冠。

门东曾有刘仙洞，剥藓携筇试扣看。

岳珂

岳珂　蒋丞相得男帖赞

仕遭时，相真主。

材之充，泽斯普。

以端逸，御妍妩。

谅予言，法当取。

岳珂

岳珂　蒋观文钱塘天府二帖赞

尺瑜瑕，工所不弃。

如公平生，抑有清议。

虽翰墨之仅存，亦世俗之共毖。

予独区区于别白，是亦或出于有意。

昔邹忠公以言得罪，士皆缩颈以避去。

公乃折简以自丽，由是而去，

盖已无怼。然则操觚刻椠，

片言幅纸，其知所以行己也必矣，

以字达识，以识行字，

举一知二，兹帖这所以可贵。

岳珂

岳珂　蒋宣卿书简帖赞

庐山之下仙佛之庐，多公题扁，

予熟其体矣。而今见其帖，

大抵小则遒而大则婉。岂所施有异，

而笔法亦随以变。遒而不流于介，

婉而不失其健，予犹愧乎知书之浅。

岳珂

岳珂　经进百韵诗

永佑当临御，重熙极泰亨。

物穷隍土复，地大蘖牙萌。

蕞尔瀛懦图，违吾海上盟。

烽烟昏九土，氛雾塞三精。

於赫中兴主，初专九伯征。

赤符观炳炳，嘉兆得庚庚。

四七膺休运，三千协一诚。

乾韩恢辟阖，日月洗明清。

天授睢坛荚，风兴渭水英。

维时臣大父，摇迹圣廛氓。

宝匣鸣长剑，雄冠{飘去风加彡}曼缨。

衣裘供羿射，灯火近韩檠。

圣世方求骏，明神岂舍髐。

始从鱼钥守，小{左木右片}羽林兵。

尝敌无画乘，麾军不鼓钲。

熏门摧彦政，汜水从闾勍。

髍召班龙节，犀军下雀桁。

王师俱蓄缩，游骑愈纵横。

马渡朝迎敌，钟山夜驻营。

狂澜身砥柱，大厚手支撑。

敌焰犹繁炽，吴都忽震惊。

车巡传警跸，右袒半公卿。

愤起宜兴旅，追收建业城。

大江谁饮马，五岳更刑牲。

一荡西江李，重歼固石彭。

利兵驱虎豹，杰观筑鲵鲸。

玉帐旋平广，铜符遂帅荆。

皇灵期濯濯，王事分傍傍。

沙漠惊风鹤，山林息聚蝱。

神州宜亟复，六郡乃先争。

桀犬徒冯垒，苗民敢抗衡。

锐师掀狡窟，高堞覆坚棚。

鼎道兵方进，湖湘寇辄平。

几年凶祝结，八日骏功成。

叛将因资用，降人岂畏阬。

开疆下商虢，结约到磁洺。

谋帅难张俊，还兵眠郦琼。

但虞遗后患，初匪厌纷更。

沔鄂重归镇，齐刘尚据京。

且羞离楚馔，未用渡河罂。

细柳千屯灶，柔桑万瓦甍。

流民俱授亩，战士亦从耕。

夫浍萦如带，原田画若枰。

连云登美农，淅玉饭香秔。

刍挽从今省，兵储亦顿赢。

吏贪无鼠硕，民佚异鲂頳。

姑定鸿沟约，交驰绝哉伻。

邻欢新玉帛，{衍去氵右干}乐簧笙。

未几边摇草，恶知野食苹。

礼容方济济，革乘忽輟輟。

睿断昭雄赳，天威震隐豠。

六师纷雾集，万灶盛雷轰。

戎驾爰方启，神锋莫敢撄。

童髫欣再见，父老喜前迎。

义气通诸夏，讴声沸八弦。

官兵{杨去木加风}隼鸷，废垒泣鼯猩。

跬步归京阙，朝衣诣寝楹。

晋军传鹤唳，楚幕听乌鸣。

机会乘今日，雌雄决此行。

幸成十载绩，归捧万年觥。

何事东来诏，遄追北指旌。

抚膺皆壮士，牵袂有啼婴。

页岌登枢极，雍容俨佩珩。

身虽处廊庙，志则在幽并。

岂意中原略，深违时相情。

和亲徒效敬，投几不闻{荧去火加缶}。

正尔先鞭著，居然谤箧盈。

凶威摇吏牍，风旨动台挟。

枭虺饥吞噬，鹰獒乐使令。

众髽常忌冠，同浴不讥裎。

远虑为徼福，先驱谓缓程。

一言鸣仗马，千丈下乔莺。

盍考谢赦表，兼觌赐劄评。

许身无少愧，忧国甚於酲。

彼潜宜投虎，能言不离鹦。

鸟聁身蚤箙，兔健足先烹。

有客悲周道，何人恤鲁祊。

同时惟切齿，来者但惩羹。

长夜何时旦，沉阴几日晴。

日非从久定，祸否待终倾。

先帝资神武，深仇怆父兄。

每怀得颇牧，胡忍弃韩黥。

哲监何尝惑，孤忠果渐明。

岳阳还旧号，岭表返诸{恂下加子}。

故垒营新祀，畿封辟赐茔。

用心传舜子，述事广文声。

甘雨兴余槁，青天豁久盲。

先臣死不朽，圣德浩难名。

陛下今汤禹，王臣昔散闳。

令图天广大，盛烈日铿鍧。

心术参尧运，规模绍汉宏。

遗形高阁绘，良股盛朝赓。

故将欣非远，微臣矧敢轻。

传讹稽史谬，败俗订言{左言右宁}。

日系无虚笔，云章有满籯。

竹书皆历历，玉训尚铿铿。

原辍清朝暇，叨承乙夜呈。

作诗哀寺孟，览奏念缇萦。

恩锡茅封宠，光昭衮字荣。

誓怀如皦日，忠报毕余生。

岳珂

岳珂　九江霜蟹比他处黑膏凝溢名冠食谱久拟遗高紫微而家僮后期未到以诗

君不见东来海蟹夸江阴，肌如白玉黄如金。

又不见西来湖蟹到沔鄂，玉软金流不堪斫。

九江九月秋风高，霜前突兀赡两螯。

昆吾欲割不受刀，颇有苌碧流玄膏。

平生尊前厌此味，更看康庐拂空翠。

今年此曹殊未来，使我对酒空悠哉。

旧传骚人炼奇句，无蟹无山两孤负。

老来政欠两眼青，那复活筹虚借箸。

只今乡国已骏奔，军将日高应打门。

流涎便作曲车梦，半席又拟钟山分。

先生家住岷峨脚，屡放清游仍大嚼。

襟期尽醉何日同，试筮太玄呼郭索。

岳珂

岳珂　九日发广德建平感事有作

西风吹著白髭须，嘉节催侬老道涂。

无菊傍篱真漫与，有松扫迳故应芜。

登龙路近心谁赏，戏马台成足已瘏。

怅望杜陵正搔首，一枝不得赐茱萸。

岳珂

岳珂　九月八日桐川道中二绝

断云轻素抹山腰，山下人家野水桥。

小队旌旗空猎猎，不教閒趁酒旗招。

岳珂

岳珂　九月八日桐川道中二绝

依稀九日明朝是，三径情知不到家。

随分秋光关节物，桐川道上看黄花。

岳珂

岳珂　九月十三日始就郊墅拜宝谟阁直学士提举江州太平兴国宫之命

槐影西清舞翠鸾，竹宫高接五云环。

职陪温洛图书地，名在元封卜祝间。

昼访未承龙阁问，晨香犹而羽衣班。

祠官到处无公事，且听松声老此山。

岳珂

岳珂　九月十四日夜月明如昼敬想合宫竣事志喜而作

纤尘不动月流空，云绕昆仑想合宫。

蝉冕侍祠三事列，鸡竿赐赦九州同。

裁仪丙已尊容典，肇祀庚寅识圣功。

田野老臣察天意，夜深频起候西风。

岳珂

岳珂　九月一日闻雁

今年九月旦，泽国始闻雁。

雝雝三两声，云关更凄断。

宿豫旱且蝗，岂汝无稻粱。

穷漠三万里，还复思故乡。

雁来过期已一月，汝来之迟果何说。

雁对以臆不能言，来时胡儿将寇边。

岳珂

岳珂　久不雨里河舟不可行戚桥平氏小舫在东壩予介绍假之行

里河累月雨不时，河流一线田拆龟。

冯河无地访一苇，有舫舣岸知为谁。

尺笺扣问真漫与，白头虽新还亟许。

从来遇合无古今，加流一壶真千金。

岳珂

岳珂　句

尚有奏篇烦狗盗，肯辞驰传为駹臣。

岳珂

岳珂　句

动指不须占染鼎，去毛切莫拗蒸壶。

岳珂

岳珂　句

片云出岫犹知倦，流水吟湘肯伴牢。

岳珂

岳珂　卷雪楼

地灵境胜宅神游，第一江山卷雪楼。

势拥万峰淮甸接，气吞七泽楚天浮。

鱼龙灂沸云生槛，鸥鹭波閒月上钩。

画栋珠帘朝复暮，英名常与水东流。

岳珂

岳珂　楞伽经注帖赞

贝多之叶来金仙，益以注释非忘言。

楞伽著在西域编，名虽或讹经则传。

唐世经生笔力便，兹文流布今几年。

河南题字恐未然，留与末世观蹄筌。

岳珂

岳珂　李伯时醉卧图诗帖赞

猗龙眠，本书仙。

工而妍，画亦然。

醉之趣，醒不传。

题此诗，比逃禅。

岳珂

岳珂　李端叔命驾神仙二帖

姑溪之水清且漪，青山之源衍而汰。

钟此奇士，亦一隽快。

风议磅礴，笔锋巑怪。

盖已具书体之五云，不但得发遣之三昧。

岳珂

岳珂　李公择嘉裕帖赞

予登五老峰，其下盖有山房焉。

缭阁层廊，疏松秀篁，

泉璯夜鸣，谷绣晨张。

公方读书其间，盖已会此趣于胸中之藏。

然则摛墨池之华，撷彩笔之芳，

发其绪余，书尺七襄，

固知其自然云锦之章也。

岳珂

岳珂　李商老酬答时帖

九派之物潏，注于溟渤，

寓此诗笔。烟霞之痼疾，

园涉以日，纾写盘郁。

岳珂

岳珂　李西台启诗帖赞

予于是帖，有感者四。

馆职在外，于学士不系细衔，

于带职者皆曰同院，意亲情洽，

所以见前辈之笃风谊也。内赐金鱼，

盖出新宠，带职者乃从学士转致，

又杂以他寄焉，所以见上恩交情俱无内外也。

谢学士以启，而用楷法，

寄同院同年以诗，而用行书，

又以见待人处己，虽小节皆有体也。

承平幕府，得一佳帖，

相聚以观，又以见时清事得，

虽边圉亦得惟从容于文艺也。於虖，

诗文之传，几人于兹，

独于此书，有感有思。

流风之存，妙墨之遗。

什袭是宜，维以诗之。

岳珂

岳珂　李西台退居诗帖赞

以退藏心，邀丘壑老。

唱酬之间，意已足考。

我以倦翼，故应知还。

高躅凛然，庶几是攀。

岳珂

岳珂　李玄胃清慎帖赞

洗箕山之耳，缄周庙之口。

雷孤竹之腹，策六马之手。

清乎慎乎，有余縜乎。

二者之间，吾其隐乎。

岳珂

岳珂　李邕光八郎帖赞

北海书名亢其宗，虽摹犹足传奇踪。

已鸣诸签调欧镛，更拔永戟摧羲锋。

平生鉴赏襄阳公，二宝相避如燕鸿。

青毡阅世傥可逢，定见重合延平龙。

岳珂

岳珂　李庄简三字帖赞

秦祸滔天，鲸汹九渊。

沦胥以颠，而我谓不然。

如公之贤，泰山岿然。

奔流百川，何伤乎一卷。

野史所编，人心之传。

匪石则迁，谁为之燎原。

两家之先，义比仲连。

览此卷焉，不知其涕涟。

岳珂

岳珂　吏部二词帖赞

薛在近世，意庄体葩。

倣而肖耶，偶其好耶。

笔动圣鉴，艺兼词华。

系诗崦藏，维以传家。

岳珂

岳珂　梁阮研宰相帖赞

巨济取帖，断于李唐。

而予何人，波及于梁。

然而考硬黄之流别，辨缃素之古香。

并之以淳化秘阁之迹，印之以绍兴御府之章。

於戏斯文，不忝厥藏。

岳珂

岳珂　梁文靖南安漳岩泉福三帖赞

词真意浃，不屈不狎，

端重有法。此近世名臣之帖。

承平流风，尚或可接，

予欲以此观相业。

岳珂

岳珂　梁仲谋去月帖赞

当边境之多虞，士君子出而备驰驱，

见于盈咫之书。观其六銮之行，

虽择日亦不可以少须，其时为何如。

燀燀出车，投袂以趋。

毋宁以家而忘此匈奴，岂其私是图。

岳珂

岳珂　林文节参候帖赞

平甫之与荆公，盖当同而异，

而公则当异而同者也。当刺谒之相从，

以朋友之切磋，极兄弟之友恭。

使合同异之见，而惟是之归，

予知其必有以助善政于熙丰也。

岳珂

岳珂　林文节定力帖赞

公以好古兼博识，固宜著声于翰墨。

予观此帖，实在京师之定力，

是时盖初扫元佑之迹。

岳珂

岳珂　林文节绍圣日记后帖赞

进筑之法，古兵法所未有，

而始于本朝。予意其欲毁齿而儿不知，

所以为是渐取而渐摇。曾不虞乎兵分力疲，

反足以启戎心之骄。方圣主之侧身，

凛天变之未消。章吕合谋，

惟敌是挑。岂知夫璿玑七政之必齐，

而舞干两阶之自足以格有苗哉。我鼓其鼛，

我弓其弨，此帖之存，

圣心是昭。

岳珂

岳珂　林文节绍圣日记前帖赞

史本乎公，不厌於复。

重观绍圣以来之记述，初无及于郑雍。

非亲札之具存，虽欲考之而孰从。

如王谊李祉之实迹，遍考史录，

皆无预乎此案之中。郦保姓名，

亦各不同。至于韩忠彦力谏兴狱，

直乞陛下且与含容。安寿面析章惇，

以为乡风。此皆系其人之大节，

而金匮之汗青，皆泯泯于二人之忠。

凡此帖纸之所具，以同时附会白帖子之人，

犹能秉直以写其衷。抑可以见人心之是非，

本无所蔽蒙也。然于此时，

凡六人者皆有所抗论，独雍首尾噤然若不预者。

佩玉端委，接武夔龙，

又何其无一言之献替，广于四总耶。

迎合于始，循默于终，

而迄不免于党籍之归，此枉道事人之所以不胜於直躬也。

岳珂

岳珂　林文节元佑日记帖赞

汉大中大夫东方曼倩之对孝武曰：诚得天下贤士公卿在位，咸得其序。

譬如以周召为丞相，仲尼居御史府，

毕公高备拾遗，蘧伯玉为太傅，

博士则以颜闵，执金吾以季路，

卫尉以卞严子，光禄以仲山甫，

郡守以子产，詹事以孔父，

史鱼司直，申伯为御，

下至旄头式候亦羿万之伍，则唐虞之隆，

成康之际，陈功比德，

自无以喻。武帝为之大笑，

盖甚言其难遇也。今视元佑之时，

彼固何足慕哉。群贤拔茅，

大奸脱距。如確如惠，

必斥必去。师保万民，

维温维潞。大老既归，

百揆时序。师表以韩，

押麻以吕。班廷谢门，

纷鵷振鹭。守正如王，

博闻如雇。钱刘曾孔，

滃云焌雾。其未登于录者又不可一二数。

宣制正衙，天人交助，

翕然闾巷，曰司马雨。

公盖异时攘臂于代言之间，而染指于同省之赂，

雇犹有是语。则是非之公，

盖未尝不具也。然则插齿吐吻，

抉项结股。委蛇其迹，

偊旅其步。虽辨知闳达溢于文辞。

而诙谐者犹皆不之与，后之君子其必知所去取矣。

幅纸之得，正邪以寓。

式阯厥衷，逸史是补。

岳珂

岳珂　林文节赠贾收诗稿二诗帖赞

欧称醉翁，公称醒老。

尚论平生，岂以诗考。

庆历之滁，元佑之湖。

醒欤醉欤，醉欤醒欤。

岳珂

岳珂　刘季高书简帖赞

用情之真，视古庶几。

他帖虽不能尽知，笔法皆清而奇。

我标淳风，以戒言诡。

岳珂

岳珂　刘无言辋川诗帖赞

辋川之胜，新诗之咏，

所以适性也。纎纸这莹，

笔力之劲，所以写兴也。

维诗与笔，景物交映也。

并于唐图，于是为称也。

岳珂

岳珂　刘无言饷茶帖赞

笔势之伟，笔意之诣，

笔法之粹，是三者固定足以名家而无愧矣。

於虖，佑陵天纵八体，

公蒙识拔，独在初岁，

亦宜有此具美也。

宝此幅纸，以见太平之游艺，惟秘阁是亲。

岳珂

岳珂　刘行简前日帖赞

情叶事之宜，笔力亦称之。

虽得于歙水之湄，然望而识其为苕溪也。

岳珂

岳珂　刘行简书简帖赞

以劲笔力，作往来帖。

婉有余妍，庄不可狎。

古者文武，初非二流。

系於卿士，予其从周。

岳珂

岳珂　刘彦修江岸帖赞

其忠足以继忠显，其教足以传西枢。

其略足以佐魏公，其识足以知二吴。

岳珂

岳珂　刘忠定书简帖赞

公心如铁，万仞壁立。

声名百年，翰墨十袭。

绝景独睨，奔尘莫及。

曰谁为之，目不妄入。

岳珂

岳珂　刘忠武五诗帖赞

予表此诗，盖欲天下知将帅未尝无人。

夫岂必弧矢之弃而砚之亲。合之一，

歧之分。噫嘻斯藏，

何忝干文。

岳珂

岳珂　刘资政符宝帖赞

公两登西掖，前后抗论数十疏，

可谓刚且劲。而扈卫江右，

遭时不竞。斯亦可以言命矣。

夫遗学所传，虽未足以尽乎平生，

而亦足惟见其行已简敬也。

岳珂

岳珂　六月二日乙丑滥溪大雷雨

人言夏月雨甲子，赤地千里真旱祥。

今年六月天久亢，平畴龟坼田禾秧。

农夫恸哭眼滴血，郡邑奔走焚巫尫。

油云勃兴杳无际，涸辙渴想惟西江。

谁能逆计要与咎，且原炎热浇清凉。

凌晨望霓到日暮，屯膏虽施了未光。

万夫喁诉百浍竭，风伯一埽还穹苍。

那知天意极仁爱，为民之虑尤周详。

摇光一夕动北斗，浓霾五夜迷东望。

赫曦再见耀亭午，童谣忽忆歌商羊。

快哉雄风起苹末，玉女{左口右监}笑叫阿香。

尽倾天瓢洒甘露，五丁仗剑分银潢。

桑麻油油粟旆旆，稻苗郁郁溪汤汤。

葭芦起舞岸柳揖，农家欣喜几欲狂。

向来群心已误见，俱谓时数无金穰。

讵知瞬息变呼吸，顿使空廪还千箱。

彼管窥天蠡测海，妄以时日肆度量。

亦复委曲致避就，聊徇世俗拘阴阳。

天於万物乃如此，大造生意何可忘。

嗟乎得陇仍望蜀，更乞一剪田中蝗。

岳珂

岳珂　六月二十一日内引赐对缉熙殿玉音宣问漏下数刻将退赐金币香茗有差

曲廊青琐午阴迟，一朵红云拥缉熙。

便座询猷亲帝问，近珰承诏引朝仪。

小臣曾是鵷鸿旧，夙幸还瞻龙凤姿。

出殿陛郎惊漏下，两行帘日影参差。

岳珂

岳珂　六月二十一日内引赐对缉熙殿玉音宣问漏下数刻将退赐金币香茗有差

二纪身陪献纳班，今朝始得拜金銮。

褭蹄范铸分天馥，鲛织开奁荐月团。

奎壁近沾琅钮湿，斗牛直身宝光寒。

糜捐虽有平生志，自觉郡恩报称难。

岳珂

岳珂　六月二十一日内引赐对缉熙殿玉音宣问漏下数刻将退赐金币香茗有差

曾窥遗制辨中朝，更帖骁游八座貂。

空有丹心酬雨露，讵应赤脚踏烟霄。

人繇汲汲知尧舜，我岂区区事管箫。

不是鸾台勤再诏，狂言何以发刍荛。

岳珂

岳珂　六月二十一日内引赐对缉熙殿玉音宣问漏下数刻将退赐金币香茗有差

单轺从此历湖阴，自愧便蕃圣泽深。

赠策不烦秦士叹，埋轮聊见汉臣心。

主忧未解诚知辱，民瘵犹思力不任。

表语拳拳美怀报，用中聊以当虞箴。

岳珂

岳珂　陆文安书稿泛舟二帖赞

自吾道之既南，闽浙湘潭，

鼎立而三。圣涂康庄，

先生盖与之扬镳而并骖矣。观其家人唯诺之际，

惟理义是探，似人物是耽，

惟世道是参。公取饱谙，

包罗浑涵，舍是弗谭。

其亦如夫任重道远，必求其所谓合人己而无惭者耶。

璧{彀去弓加王}骈，有此尺函。

岳珂

岳珂　鹿鸣宴中走笔呈林教授

三级催龙浪，朋来盛鹿宾。

渊源识馀润，腾踏已通津。

融帐知方盛，陆庄应未贫。

成功岂无日，况复值词人。

岳珂

岳珂　吕成公宽平通鉴佚老三帖赞

治粹于隆古，元{凯加丶}之懿，

根于笃诚。世泽未倾，

英髦代兴。非不卓荦，

绝乎迳庭。而斯道之正，

独未有以韦平之家，而继孟荀之鸣者。

岂天心之昌我朝，固得其人而后行耶。

儒服独立，出于簪缨。

百圣微言，阐我金籯。

使万世而下，洙泗有所系，

伊濂有所承。正传未坠而迄续，

绝学将晦而复明。所谓派历许，

沿申遡荣。篑覆基峙，

源澄流清。殆匪一日之积，

偶然而生。至于道以身立，

忠以死争。斡泰否之机，

开剥复之萌。其昆弟刚毅之操，

家庭讲贯之精，又何其集义之之馁，

而为人之难能也。我读五帖，

言言典型。文史潘吴，

诗书邵程。望群贤于忠谠，

验本体于宽平。则虽小而见诸简牍之接物，

亦奚以异于埙篪之同声。晻若前陈，

如龟之明。仁远德輶，

欲举曷胜。於戏二难，

古谁与京。

岳珂

岳珂　吕居仁瞻仰收召二帖赞

吕氏一门，我朝韦平。

衣冠既南，孰为典型。

猗欤北扉，翰墨腾英。

难进之风，蔼于心声。

其进维何，风雷隐砰。

贱霸尊王，万古作程。

天将开之，以豁聩盲。

孰遏其萌，维盗实憎。

观公初心，何止惩羹。

亲朋斯升，方喜汇征。

私书之饴，犹欲却行。

岂原空言，与乳臭争。

道之将宏，非人所能。

俯首事雠，众方若酲。

讵知祸胎，自汉公卿。

沦胥一谈，大吕为轻。

纶音一颁，四海竦聆。

臧宫鸣剑，贾谊请缨。

书下奉天，已识中兴。

曲笔谁欤，反肆讥评。

阴险何知，云收雾明。

公帖初犹，我心未宁。

谓彼噂沓，臆度以情，

是或鼠腐，犹疑鸿冥。

既见公书，恳恳至诚。

视彼傥来，虽宠若惊。

肯以王言，屈于奸朋。

公义既昭，公论既明。

迨今百年，犹歉混并。

时欤数欤。迄莫我听。

公帖云烟，公心日星。

彼犬之狺，何吠非形。

天澄气清，修竹兰亭。

阅此帖焉，对于汗青。

岳珂

岳珂　吕文靖亭候帖赞

嘉定乙亥，珂丞军器，

居于宝莲。邻有善士，

曰范择能，实祖太史。

百年相承，文献攸萃。

暇日启钥，扶奇出秘。

有三轴者，实公程艺。

捧玩再拜，始识公字。

丁丑禾兴，刻置官寺。

枣肥失态，莫尽体势。

粤来维扬，岁在癸未。

客出公帖，相示叹喟。

如昔所见，毫发毕似。

于翰墨间，更著风谊。

客谓此书，伐木无愧。

亟以归我，备名臣体。

琼函锦缲，明窗棐几。

时一展玩，若锵剑佩。

是岁七月，日维乙已，

淮海堂下，清阴蔽芾。

我时受藏，午暑犹炽。

月纪岁合，时又其位。

于日之吉，与初览对。

载见载识，若合符契。

岂非天耶，尚勿失坠。

岳珂

岳珂　馒头

几年太学饱诸儒，余伎犹传笋蕨厨。

公子彭生红缕肉，将军铁杖白莲肤。

芳馨政可资椒实，粗泽何妨比瓠壶。

老去齿牙辜大嚼，流涎聊合慰馋奴。

岳珂

岳珂　梦尚留三桥旅邸

天上归来打六更，梦回搔首正瞢腾。

玉霜初上三更月，绛彩犹明九市灯。

声彻铜鱼催勘箭，影斜金鹊在觚棱。

帝乡东望重回首，佳气何时到五陵。

岳珂

岳珂　米玄晖书简帖赞

父子而善书，自羲献而始也。

寥寥千载，固已莫之拟也。

至于我朝，有楚国之芈也。

不陨其名，虽未济厥美也。

其读父书，亦非括之比非。

瞠乎望洋，混混犹此水也。

岳珂

岳珂　米玄晖秀轩诗帖

山气之微明，湖光之清浚。

轩中之人秀而隐，予固未之论。

独是一篇之题，自是于古无所与逊。

知益知损，予意犹有俪乎孔门国之哂也。

岳珂

岳珂　米玄晖阳春词帖赞

予家有山林集，观宝晋自制之词，

每不逮乎平日之文。岂句律之未工，

疑用志之或分。伟笔力之扛鼎，

得过庭之异闻。陶冶性情，

自为阳春。既寓意于馆甥，

亦秘笈而自珍。予尝商略函书，

仿佛梁尘，规矩合作，

勺箫夺伦。窍以为夫君金缕之衣，

亦未足以换墨练之裙也。

岳珂

岳珂　米元间临晋武帝大水帖赞

论帖至晋，书法之祖。

遡晋而西，又举一试。

扑散质寓，意妍态鲁。

禁脔之藏，尚觌真古。

岳珂

岳珂　米元间狱空行帖赞

事上官当以主。溢美而言，

是谓私徇。唐君果何人，

面临是此于宝晋。予盖于是三叹，

则前朝之得士，而未暇及笔法之神隽也。

岳珂

岳珂　米元章宝月观诗帖赞

月之行空，四海清辉，

岂独于一观见之。览层宇之翚，

地高而天随，而后可以观公之诗。

岳珂

岳珂　米元章蚕赋帖赞

桑枯之利被天下，而不足以芘一女。

鬓蓬手筥，而身不缕。

云织雾组，便疏曲户。

世之类此者，又何可胜数。

是将谁尤，曰本是务。

彼弃我取，维终以无窭。

岳珂

岳珂　米元章曹子建应诏诗帖赞

呼嗟乎丕，摧干弱支。

予读此诗，何异乎煮豆而燃萁。

吊古以诗，观帖以奇。

瑶钿银泥，以侈厥题。

岳珂

岳珂　米元章催租诗帖赞

赈济者何人，催租者何司。

有令如斯，而无救于背驰。

此古人所以设官以采诗也。

岳珂

岳珂　米元章道林诗帖赞

道林之名，予不得而知。

云泉松石之胜写于涟漪，必其地之景物足以称其诗也。

今其陈迹杳然，已无复遗。

予盖尝登瑞墨之基，涉一境之陂陀，

皆平芜与荒畦，又恶睹所谓毕世相忘之奇。

泉陊云归，松桥斧随，

世固多有之。而予独于此奇其北向之悲也。

岳珂

岳珂　米元章甘露诗帖赞

公尝有净名之诗曰：殷勤雇景物，为尔老南徐。

考乎此篇，则出无晴雨之待，

观无阴霁之殊。昼呼竹舆，

暮咏归涂。既不舍于斯须，

共必迩于海岳之故庐。如曰易砚山之宝储，

登楼平章，维王及苏，

自西徂乐，乃犹奠居。

此所谓舍其旧而新是图，予固因以验予记与跋之皆不诬也。

岳珂

岳珂　米元章姑孰诗帖赞

天上文章一酒星，生平只欠换鹅经。

奇才逸思通千古，留待南宫眼为青。

岳珂

岳珂　米元章海岳诗帖赞

海岳之东西，见于印而验于碑。

观乎此诗，景与物随。

於虖噫嘻，此皆是也，

夫岂复有今是而昨非。江汤汤其不移，

山窿窿其不亏。登兮览兮，

予言其如之。

岳珂

岳珂　米元章槐前竹后诗帖赞

槐竹之与居，栩栩乎华胥。

予方发韩滉之连舻，午阴这繁维，

以驱原显之车。盖健羡乎一身之闲，

所以纵玩乎八体之书。

岳珂

岳珂　米元章黄龙帖赞

华胄遥遥楚国，宗风的的曹溪。

唤起争名米老，奎光长照珍题。

岳珂

岳珂　米元章鉴远后诗帖赞

野烧之观，予尝以为叹。

此诗之存，予又以为欣。

一鉴远耳，而戚休之以身，

天乎非人。

岳珂

岳珂　米元章鉴远前诗帖赞

登览之胜，随寓有感。

野烧之观，不石俱惨。

逞志一快，忘彼物情。

是以老氏恶夫佳兵。观乎观乎，

彼以为观而予以为惩。

岳珂

岳珂　米元章临笔精日寒二帖赞

义献之迹，临者米也。

遡观欣书，乃二体也。

随珠卞璧，萃此纸也。

以鉴得之，亦可纪也。

岳珂

岳珂　米元章临王献之东问帖赞

字有十五，如有当户。

腾辉以望，靡忒今古。

匪献莫具，匪芾莫祖。

谁其修之，有玉其斧。

岳珂

岳珂　米元章临王献之台符帖赞

芾赞谢安帖，而嘉而得太帝之翰墨。

龙迹震惊，言犹未泐，

岂知其身被帝泽也载。士患不能，

不患不知，百世俟圣，

乃今见之，予将以之为行己之师。

岳珂

岳珂　米元章临谢安八月帖赞

八月一帖，无为宝晋之刻，

则其初也。兵毁而后重取而镌，

遗其精而得其粗也。京口供军之碑，

绍兴所传，芾之书也。

此帖亦其同时，同出于尚方之储也。

芾之嗜帖，所谓麻纸十万，

足以验其平生之工夫也。字与跋皆不同，

盖所临虽出一手，而其所得之时日则殊也。

供军帖字之所以寡，出于率意之真，

而此二帖则皆临而非摹也。京口海岳，

芾所居也。两临本之并传，

尚可以见其人之绪余也。

岳珂

岳珂　米元章临颜真卿放生池帖赞

楷正而端方，维颜之长。

轩昂而自善，维米之体。

多嗜而博爱，故能有其态。

略迹而取神，故不没其真。

是曰唐放生之碑。作者书之，

能者摹之。江阴之王，

畀我储之。五御既调，

又日驱之。於虖后生，

谁能如之。

岳珂

岳珂　米元章临右军四帖赞

东淮饷府供军堂，壁有龛石鸾鹄翔。

问之何石摹破羌，曾傍云汉分天章，

廷陵刻此侈宠光。后四十年犹炜煌，

我持拓本谨毖藏。三年徙倚玩未央，

客来袖出云一张。曾染复古隃麋香，

珠玑别出十九行。惊喜比并走且僵，

摛华绚彩交相望。宛然并粲如英皇，

几年绝识高君王。尚取鉴定烦诸郎，

半归左畹半尚方。驾言髎显留余芳，

今夕何夕犹干将。镆铘未睹龙已骧，

吴侯攀髯归帝乡。秋虹挟月常贯窗，

谁能籬云开斗房。携书伴我老柴桑，

要随神物恢混茫，更斲此石封苔苍。

六丁雷电未可量，会见难起初太平。

岳珂

岳珂　米元章临右军玉润帖赞

熠煜客星，飆逵之伍乎。

轩冕相禅，泉石之妩乎。

美痬恶石，天所痼乎。

情之所钟，同此趣乎。

排九阊之云，巫咸之诉乎。

后千年有人，垤泽之呼乎。

岳珂

岳珂　米元章临智永千文真草帖赞

永之汉，妍而婉。

芾之体，峭以健。

马牛其风，神合志通。

彼妍我峭，惟神克肖。

故曰袒裼不浼，夜户不启。

善学柳下惠，莫如鲁男子，

芾其知此。

岳珂

岳珂　米元章灵峰行记帖赞

永和之兰亭，列序时人。

文字之不磨，千载莫邻。

彼睎颜之徒虽未足伦，观其所传，

亦庶几仿佛乎清尘。

岳珂

岳珂　米元章墓志帖赞

予观柳少师，在唐以能书闻。

当时碑志或非其笔，则人以不孝议其子孙。

噫嘻，陈君之传，

夫岂以其文。如宝晋省，

亦庶几乎其人矣。

岳珂

岳珂　米元章赏心诗帖赞

金陵之赏心，天下之奇观，

真足以当南宫之诗翰。予之持节登览大一旦，

而得此诗八年之泮奂。吁嗟公兮，

岂料百年而售此诗于三万兮。

岳珂

岳珂　米元章寿时宰词帖赞

太平得协于梦卜，浓墨大轴，

予未知其谁祝。韩吕之谷，

王蔡之辱，尚四海之欲。

岳珂

岳珂　米元章书简帖赞

论书自晋始，盖因其风俗之清而流之于妍。

降而六代，又以其羽尚之笃而溺之于专。

维唐设科，身判书言。

作成自初，欧褚争先，

薛靓张颠，颜真迎便。

中世而后，虽经生楷隶，

犹得以扬镳而鸣鞭。五季日卑，

吾宋兴焉。士以德进，

舍艺之偏。既窒其进取之涂，

故世之以书名家者，皆不杂以人而纯乎天。

更八叶之豫丰，乃设学而详延。

有芾者出，集其大全。

盖繇羲献而来，遡崇观而前，

或营萃以拔棘，或宫墙而及肩，

或小醇而大疵，蔌舍正而取权。

六书之统，殆所谓芾之死不得其传也。

巘巘乔岳，洋洋大川，

草木风云，波涛蛟鼋。

我系此评，其然岂然。

较三十里，后八百年。

岳珂

岳珂　米元章书山谷大悲灯赞帖赞

我佛住世，大开方便。

有大士者，现自在身。

以千手眼，一一接引。

指示群迷，照破诸妄。

如是我闻，佛说了义。

诸铃杵铎，宝塔经卷。

轮拂璎珞，种种所执。

凡所执者，俱非有相。

智慧清净，肉眼慧眼，

佛法天眼，种种所见。

凡所见者，俱非有著。

以无相故，释诸缠缚，

一切众生，得大解脱。

以无著故，具足圆明，

一切众生，得大知见。

佛尚无相，何况于赞。

佛身常住，即心是佛。

稻麻竹苇，无限剂数。

彼顶戴者，皆真实相。

百千万亿，何况於身。

涪皤说法，如标月指。

标本在手，何者为月。

宝晋写赞，如转轮王。

运转随人，终不成道。

我不见灯，我不执笔。

非见非□，手眼皆具。

稽首大士，大慈悲故。

去我妄想，即见如来。

岳珂

岳珂　米元章四大字诗帖赞

四诗之作，句新而词伉。

两轴之书，意轩而神王。

合此名迹，奇变万状。

予得此诗，季春既望。

风激海而溅雾，月穿云而崩浪。

开函卷舒于小万有之上，作而叹曰，

是可以领略山川之清壮矣。予方望紫烟之岫，

具黄篾之舫，友二妙于百载，

寓三叹于一倡。正使持此而列衡门之素壁，

亦足对云锦之九叠，而夸瀑布之千丈也。

岳珂

岳珂　米元章四大字帖赞

昔大令书壁，作方丈大字，

观者至数百人。盖能书家尝以收敛观楷则，

而以纵放观精神。予观此书，

大不失伦。盖自智而慧者笔下有天真之悟，

而惟清与净者胸中无一点之尘也。

岳珂

岳珂　米元章砚山诗帖赞

壶领九华，营是一枝，

何异乎持琬琰以易羊皮。砚之不存，

而宝此诗，抑类乎舍鱼兔而守筌蹄。

不我后先，得于斯是，

几席江山，庶几见之。

岳珂

岳珂　米元章犹砚帖赞

公谓是砚，生平之所无。

彼美砚山，乃易其所居。

既舍其所宝，聊假以自娱，

其亦人之情欤。

岳珂

岳珂　米元章壮观后帖赞

四期之不到，雪与日杲。

停舟不棹，无嫌乎冲冒。

出此诗画，摹写天巧。

观之壮，思之老，

诗乎可考。

岳珂

岳珂　米元章壮观前诗帖赞

北山之麓有奇观，景绝人奇乃无间。

赋非雕虫句有眼，千古雄姿想萧散。

我观此卷字老懒，犹似古彝亲数頮。

借公旧诗聊永叹，跪阅墨皇三复返。

岳珂

岳珂　泥行终日至晡始抵中桥六绝

终日泥行足半胝，中桥望见已多时。

一篙不得风漪力，早被青帘圣得知。

岳珂

岳珂　泥行终日至晡始抵中桥六绝

平川烟草碧如烟，曲摺琉璃翡翠田。

一水分明度舟楫，如何平陆却推船。

岳珂

岳珂　泥行终日至晡始抵中桥六绝

农家未补眼前疮，却种湖田作旱粮。

别浦谁家夜鸣舻，践残一半不成秧。

岳珂

岳珂　泥行终日至晡始抵中桥六绝

两岸黄苗半跬深，{左女右辱}余短发更伤心。

莫疑一点无生意，尽日田家眼内针。

岳珂

岳珂　泥行终日至晡始抵中桥六绝

历尽清湾日已晡，断虹吹浪过平湖。

儿痴不识中桥影，问道前山有雨无。

岳珂

岳珂　泥行终日至晡始抵中桥六绝

到得中桥一径斜，岸傍沽酒两三家。

长年醉卧桑阴下，鼓吹犹烦两岸蛙。

岳珂

岳珂　宁宗皇帝诗卷耳篇御书赞

伟王人之典学，本天纵之多能。

续六艺之绝业，环诸儒而讲明。

璧跗蔚其流芳，琼字焕其腾英。

居蠖瀋而储精，炳龟龙而效灵。

岁嘉定之辛已，历九闰而时乘。

旦孜孜而忘倦，志兢兢而靡矜。

诗三百有五篇，沃帝心而日聆。

俨露门之未竟，已云章之满籯。

繄是诗之四章，首二南而仪刑。

凡家齐而国治，本大学之为经。

自求贤而审官，见济济之以宁。

越染翰之虽同，兹注意之实形。

昔德寿之在御，尝史汉之留情。

传复古之奇迹，亦流辉于古荆。

有词臣曰万里，亟再拜而震惊。

谓缝掖之所难，而帝王之躬行。

今宝章之诞贲，知祖武之克绳。

殆家法之相似，联自检于宫庭。

眇周行之下走，方虺聩而于征。

竦昭回之景光，愧抱椠之余生。

览盈咫之昭华，想绎纯于九成。

得猗那而藏焉，尚厅瑟之余声。

岳珂

岳珂　欧阳文忠索碑遣居二帖赞

公于率更，每秒吾家。

是书之传，似耶非耶。

书出于心，既劲且方。

世多公书，行或未藏。

易方而圆，飘飘若仙。

楷以其人，行以其天。

堂堂斯文，维轲与雄。

我观二书，如或见公。

岳珂

岳珂　欧阳询阴符经帖赞

内史书如率令，善奴秀比官奴。

千古会稽楷则，于今重见阴符。

岳珂

岳珂　偶题

下帘宴坐自焚香，酒力醒时冬夜长。

忧国寸心应未炉，夜深频起看天猿。

岳珂

岳珂　排湾遇风对岸即彭泽旧县二首

隐约山藏雾，砰{左石右訇}地起雷。

黑风吹海立，白雨过江来。

齐乐正应尔，沛儿安在哉。

雄雌谁与辨，试上楚王台。

岳珂

岳珂　排湾遇风对岸即彭泽旧县二首

岸上芦摇首，门前柳折腰。

千年已陈迹，四海又惊飚。

宿翳何当净，高风幸未遥。

柴桑那可见，身世且漂摇。

岳珂

岳珂　潘子贱改月帖赞

公立柱下，直声凛如。

气则不馁，而况于书。

待人以情，真意浃洽。

于嗟前修，动则可法。

岳珂

岳珂　庞庄敏魁柄帖赞

汉有德公天下士，皇佑相国实其裔。

虽云出处有同异，今古庞宗开显晦。

我观清我励百世，未若太平以身致。

鹿门遗墨不可觊，聊宝此书贵行志。

岳珂

岳珂　螃蟹

无肠公子郭索君，横行湖海剑戟群。

紫髯绿壳琥珀髓，以不负腹夸将军。

酒船拍浮老子惯，咀嚼两螯仍把玩。

庐山对此眼倍青，原从公子醉复醒。

岳珂

岳珂　裴素明日帖赞

有王茂宏之笔势，予非取其丽。

从容而大肆，巧者以愧，

尚庶古意。

岳珂

岳珂　蒲萄

当年博望奏边功，异种曾携苜蓿同。

摘乳那烦挏马令，引须聊惬好龙公。

颇怜汉地离宫在，未许凉州酒瓮空。

回纥只今重餧肉，清阴弥望满关中。

岳珂

岳珂　钱文肃家书三帖赞

代言无{左言右阎}辞，居约见素守。

元无刀劈口，乃若神运肘。

立身本孤直，落笔已耐久。

家声到于今，此帖傥不朽。

岳珂

岳珂　秦少游书简帖赞

昔江淹梦五色笔，而不以能书称。

天昌其文，字偕以行，

如公辞章，淹岂能京。

既已禅长公之文籾，奚必夸大令之墨精。

托敬贤之盛心，尚遗迹之可凭。

然则我得其诗，手之而不释。

予方将借荆国之书，以为此帖之评。

岳珂

岳珂　青峰诗帐赞

心潜书法，神造诗境。

予意是时，万念从屏。

乐非外骛，自得隽永。

坐令尘埃，顿发深省。

岳珂

岳珂　清宫词一百首

清晓鸣鞭下禁除，迎阳红日耀金铺。

铺臣赐坐宣儒馆，同阅观文鉴古图。

岳珂

岳珂　秋夕有感二首

早岁骊车拥汉关，忧心耿耿日凋颜。

秋成正望狼烽急，夜枕不禁鱼目鳏。

三仕古犹关喜愠，万金今不博安閒。

回思此日一尊酒，只合长居木雁间。

岳珂

岳珂　秋夕有感二首

从来难辨是几微，谈者虽多觉者希。

小隙便须防蚁穴，大寒何必泣牛衣。

无旁掣肘方成事，不早抽头即过机。

莫道不才明主弃，也曾撄颔触天威。

岳珂

岳珂　秋夕有感二首呈督视参政

汤汤南纪重喉衿，纵敌来年患已深。

七十万家财与力，六千里地古犹今。

薇屯正自忧无给，桑土当思彻未阴。

用力愈劳工愈寡，相公试察此时心。

岳珂

岳珂　秋夕有感二首呈督视参政

老去工夫在一丘，解骖重使借胶筹。

忧关王国漫腾口，事为他人常压头。

蚁穴贵堤犹未计，鲋车涸辙若为谋。

恩波况是如天阔，早放棠湖理钓钩。

岳珂

岳珂　去岁五月二十八日发雪锦亭以六月旦谒富池而行夜始望见庐山今岁以

雪锦亭前夕照红，兴唐寺下晓闻钟。

伤心楚水又经岁，回首吴云知向重。

万里同盟只鸥鹭，三江啸浪忆鱼龙。

如今且对湖光里，八九重开梦泽胸。

岳珂

岳珂　去岁五月二十八日发雪锦亭以六月旦谒富池而行夜始望见庐山今岁以

去年今日富池头，浩荡风烟卷雪楼。

湖海百年双鬓老，荆扬两地一萍浮。

河斜左界流清夜，云密西郊望有秋。

通塞随时何必问，明朝又放溧阳舟。

岳珂

岳珂　仁宗皇帝二诗御汉体书赞

鸿荒有开，昿颉鸟迹。

字学之兴，亦既象物。

汉有议郎，曰臣蔡邕。

帛书发奇，出淳古踪。

千龄寥寥，嗣响逾邈。

贞观御床，淳化秘阁。

云汉之章，施于仁皇。

劂维天葩，源宋跨唐。

万几燕閒，万是肆笔。

弛张异用，游戏如一。

士俗之成，玄默自躬。

见于首篇，尚絥之风。

安不忘危，尤示注意。

笔墨之余，又形拊髀。

庆历之治，太平极功。

帝心所存，天地与同。

春朝鸣珂，秋塞沈柝。

一视之仁，昭此圣学。

海岳八极，羲娥九霄。

媲于宝藏，万世见尧。

岳珂

岳珂　仁宗皇帝浓风二字御书赞

维圣肆笔根于天，神踪合作皆自然。

劲腴华实无以偏，春秋虽富力已全。

天禧资善环琦园，只字落纸时争传。

煌煌翰墨二百年，传家曾是金銮仙。

渡江文献仍中原，繄臣何人望奎躔。

欲知付受须瞻前，印以忠孝钱家钱。

岳珂

岳珂　入芜湖港过吉祥寺

昔时曾访后山松，天道那令霸业穷。

夹岸人观新太守，拥门僧认旧诗翁。

隐矶漫指六朝事，鲁港尝淹五宿风。

从此片帆湖际去，只应日在瑞云东。

岳珂

岳珂　闰月之腊诏赐银合腊药三首

驿使锦连乾，传宣下九天。

缄题瞻赐玺，走送跌鸣鞭。

意溢兼金外，恩从玉陛前。

更怜戍边客，一骑入秦川。

岳珂

岳珂　闰月之腊诏赐银合腊药三首

式赐十一种，分驰数百程。

虎符多俊杰，貂帽比恩荣。

老矣何能役，居然忝此名。

圣情天样阔，美报誓余生。

岳珂

岳珂　闰月之腊诏赐银合腊药三首

无功庆自念，有赐盍先尝。

病作余生累，恩颁上剂良。

原觇齐国证，小效越人方。

采菲傥留意，须先元气防。

岳珂

岳珂　三江口过舟时方四鼓

櫂鷁收金柅，钗虫缀玉缸。

地邻今七泽，名袭古三江。

岷漾虽分派，荆扬却异邦。

晨光犹未发，早认白鸥双。

岳珂

岳珂　三塔寺寒光亭张于湖书词寺柱吴毅夫命名后轩二首

竹里逢僧院，残碑不记年。

雁题三崒堵，龙化两魁躔。

宝正号应纪，元丰墨尚鲜。

寒光定何似，谁放五湖船。

岳珂

岳珂　三塔寺寒光亭张于湖书词寺柱吴毅夫命名后轩二首

云烟千嶂远，风月四时新。

笠泽昔鲁望，镜明今季真。

何时脱尘绊，来此寄垂纶。

一艇苇间宿，寒光长是邻。

岳珂

岳珂　三塔渰圩下二首

暑风空战荻萧萧，尽日舟行淖没腰。

曾见决堤嵦漏，未闻涸辙纵鳅跳。

成渠致利今无郑，具备先时古有尧。

安得圩图比安上，忧时如侠奏清朝。

岳珂

岳珂　三塔渰圩下二首

深不堪桴浅不浮，百艘鳞戢贾胡留。

如泥乘橇禹行水，以力婴天丰{戛去戈加乔}荡舟。

生息便疑吹野马，陂陀正恐见渊虬。

君行迟速何须问，且为斯民耻内沟。

岳珂

岳珂　山居感旧百韵

昔在淳熙日，中兴最盛年。

身逢千载运，眼见五朝天。

楚甸当澄按，岷江极泝沿。

经途俱极险，问字始能言。

卫国呼珠帽，阎公着玳筵。

进思红满幄，便室白连椽。

诏趁回衡雁，重听下峡猿。

讲书闻岳麓，论道识湘川。

至治承三纪，康谣沸九壥。

亲逢尧寿并，继见禹功传。

阶玉骈床笏，籯金课椠铅。

程书仍把学，句读始精研。

白发沈詹事，青云张集仙。

遗经说东鲁，大义指南轩。

古郢十连地，修门万里船。

欢呼瞻玉{左车右犬}，恭请拥珠鞯。

全盛开京邑，升平沸市廛。

民无买刀佩，士有诵声弦。

去国波浮鷁，炎陬瘴跕鸢。

稍知遗枉白，仅齿与龄玄。

附首丁宁切，垂膺涕泗连。

止樊谗暖昧，皖箦恨缠绵。

奏牒怀留语，慈亲返故泉。

名坊观正南，萧寺饯忠宣。

鼓笈来承学，抠衣接钜贤。

伊濂一宗匠，郑邓两魁躔。

持论闻忠厚，逢时正党偏。

伪名开建上，威焰张平原。

国论几沈痼，初心本怙{左木右颧去页}。

朱彭承既倒，沈季助方燃。

东阁陪公议，南州返客还。

奋身从百战，垂翅谒三铨。

累载需将冠，中宵叹著鞭。

穷边周障塞，访古涉淮{左土右上而下大}。

归抱遗书痛，亲裁逸事编。

紬藏金匮底，吁直玉阶前。

日射九关豹，风清列辟鵷。

丁时旒十二，乙奏牍三千。

鼙鼓宸心感，丝纶诏墨鲜。

铸佗光裂地，绘像焕凌烟。

狐史无留憾，麟台录奏篇。

贤书虽偃蹇，仓氏尚拘挛。

大摹开丘邓，从军下宿涟。

人谋自矛盾，民命困戈鋋。

已矣椎铜虎，归欤访石田。

哦松期埽迳，荐草又{左月右眷}笺。

掌庋斯文在，鸣琚大老先。

扈祥才列属，鹤吊复题阡。

甫毕三期制，重登九寺联。

曾因陈战守，尚忆奏蝉蜎。

冯翊菟符佩，华亭鹤羽翩。

弱翁惭美报，季子幸求遄。

兰省频分帐，枢庭恰缀员。

干时繇阃议，问俗许帷褰。

平籴千仓富，防江万鼓鼘。

田畴免捐瘠，闾里仅安眠。

戎监还文石，粮车抗使旃。

龙荒潴庙玺，鸿笔研山园。

为访平山柳，来寻九曲莲。

降胡启胶辮，走檄更喧阗。

位棘珪颁瑞，持荷袷在肩。

登坛委寄重，仗钺便宜专。

间使诛妖福，坚城馘逆全。

万{搜去扌加舟}争转粟，九府亦流钱。

诗祸兴同列，天游□上元。

閒僧偶传诵，匪石遂铭镌。

学羿招弯射，沤阳厌老拳。

了无虚券证，仅有巧言谝。

幕府门生旧，勋家宿契坚。

反身徒浩叹，齚舌谩思愆。

皇上颁明制，公朝雪滞冤。

复令修甬道，适遇奋空弮。

忧职霜侵鬓，忘餐颊露观。

粗能供尺伍，何以报尘涓。

忽奉枢机召，难胜束帛戋。

迄孤朝仄席，敢望政齐{左王在睿}。

误沐便蕃渥，重寻香火缘。

九霄三境近，十阁五云边。

倍惜筋骸老，空惊手足胼。

支离赋囊粟，温饱及华颠。

喘月牛歌戚，嘶风马忆燕。

枕戈悲壮志，揭橐愧空饘。

触事常多感，怀安只自只。

深山游鹿豕，交友半貂蝉。

北海亡郗渐，南荣偃偓佺。

余生知有幸，世虑盍无牵。

多幸偕癃老，清时释绊缠。

采芝从涧底，策杖又山颠。

止足须关念，沈迷盍久悛。

便须便{左懒去负加攵}石，勿使诿乘轩。

垤蚁还惊梦，冥鸿原比骞。

屋閒云可宿，檐曝日常暄。

适性频移竹，忘忧更树{上艹下谖}。

衔杯趁安健，卒岁乐周旋。

往岁当流马，归心听杜鹃。

方眠不忘起，已病始知痊。

鼯技羞穷木，羊肠易折辕。

但令思愦愦，岂厌腹便便。

逆旅还推枕，知音谩续弦。

谁谈少年事，为我写蹄筌。

岳珂

岳珂　山居作报书竟夜有感戏成

山居逾五旬，天以厌烦故。

谁持故人书，剥啄扣我户。

奁篚旅庭砌，缸罂列{左木右呈}庑。

启缄读风檐，盈幅字如缕。

颇欲从简易，人事正如许。

厚意来远方，殷勤不容阻。

还欲混俗尘，又觉初志误。

笔研久荒秽，肩腕仍旅拒。

沈沈青灯夜，客牖打风雨。

聊激懒惰心，小出哈啽呓语。

霜{皴去皮加兔}比铅觚，玉虫剔钗股。

隃麋方弄墨，擘纎更伸楮。

始焉据几案，敏捷疑得趣。

倏尔怀交情，恍惚接良晤。

缄题甫一二，手熟渐四五。

溪毛简精粗，报贶祝丰窭。

札胥谨印蜡，仆隶治筐筥。

但知役群动，不觉向五鼓。

作劳耳屡鸣，倦写目如瞀。

低头触屏风，入鼻饮辛雾。

欠伸忽三喟，静念起百虑。

吾生何太劳，穷处尚弗恕。

仕皆是穷达，世岂忘喜怒。

人以情见怜，我独影相雇。

谦勤福所基，傲放人共恶。

当年众楚咻，讵止双蛾妒。

生虽有远志，原岂惜遐举。

偶因囿形质，莫与插瓴羽。

徒夸九垓期，姑了一夕苦。

嗟哉且努力，掣肘无单父。

岳珂

岳珂　山中奉寄通判杨宗博二首

多病山中客，无人傍酒缸。

与猨分橡子，为鹿长禾孙。

白昼云归屋，黄昏雨打门。

忽怀杨司马，烟霭隔重阍。

岳珂

岳珂　山中奉寄通判杨宗博二首

步壑斗堪摘，登楼云与齐。

示应随日涉，犹欠乐天题。

旧览开青眼，新编写赫蹏。

便须联和轴，寄我小山西。

岳珂

岳珂　山中书怀

我昨浮平湖，时适逢中秋。

十年鸥鹭盟，万丈蛟龙湫。

微风自远至，皓月当上头。

朋游凡三人，一举累百瓯。

清光洞虚明，醉舞相劝酬。

枕籍起更酌，微茫寄安流。

长空隐绳低，中夕发櫂讴。

未开晨曦轮，已系横堤舟。

驾言舍维楫，登途肃衾裯。

凄凄感霜露，郁郁瞻松楸。

恻怆动五情，雇省经几丘。

僾然倏如在，惕若疑可求。

暌离才经岁，蓊蒨惊且稠。

第欲栖猨扃，於焉筑菟裘。

经营眺高冈，夷　|开平畴。

左抚芙蓉屏，右瞰鸿雁洲。

风雷凄五更，云月澄双眸。

{左氵右已}兰滋畹茂，丛桂连山幽。

惊鸢下跕跕，候虫鸣啾啾。

振策后无继，蝎屐杳莫周。

谁接西山袂，且为东皋留。

一憩动逾月，四雇无与俦。

栖禽竞晨噪，落霞观夕收。

樵歌路崎岖，渔笛声咿嗄。

筑鸣环山泉，钟度远寺楼。

烟暝白昼合，表岚翠光浮。

夔藩走鹿豕，下括寻羊牛。

虽云适野性，颇复怀牢愁。

天命乐自然，吾生感行休。

主上顷见知，诏书传置邮。

不忘盖帷弃，几比岩穴搜。

沈沈开仙祠，奕奕垂灵{游去氵}。

笋班北阙近，槐影西清樛。

圣恩比天隆，臣报如羽輶。

当年四十奏，日彻十二旒。

言言劘上听，历历思前筹。

是知度如渊，井语不忍仇。

感叹涕泪零，栖迟岁年遒。

纵兴裹革念，已抱刖足羞。

庄舄越客吟，宗元楚山囚。

更惭德难称，敢谓命不犹。

尔来阵云黑，已觉杀气揫。

连兵又多垒，乏馈仍上游。

如我高卧閒，自比他人忧。

岂不思敌忾，一为殄国雠。

远慨筋骨衰，何以从戈矛。

又怜壮心老，无复陈谋猷。

居然去妇情，徒作嫠纬忧。

五斗折腰人，百炼绕指柔。

苦心自惙惙，古道方悠悠。

华山正绝陉，郑赋犹待倏。

指点隔江烽，烧烛看吴钩。

岳珂

岳珂　珊瑚

铜柯凝异质，铁纲队层渊。

海雾夜涵润，山霞朝欲然。

绿鬟尚欹枕，乌帽称鸣鞭。

勿为毛锥子，日兴靡万钱。

岳珂

岳珂　上高赵宰同叔遗以诚斋集……

古人忠与孝，不在工报恩。

如水日夜东，岂必同一源。

堂堂颜鲁公，舐血来平原。

鬼质不知何，几作绝吭魂。

大中白丞相，昔蹑卫国门。

幻作万羊梦，投畀朱崖村。

奇谤及师友，{上卫下足}言劝君尊。

匪但死不瞑，大是生无根。

我尝究初终，要亦无足论。

或以里言掇，或趣主意奔。

或从谈笑生，或即利欲昏。

初亦未有心，末乃成至冤。

青简玷齿颊，至今犹啍啍。

傥无魏阙恋，谁使舌莫扪。

森淅起奉册，片顷那容存。

床第本无从，何物能轾轩。

脂垢亦易辨，谁解洿玙璠。

如彼孟尝客，亦已悔而反。

正比萧相系，慰拊聊春温。

五人皆有为，评订何必繁。

之子独嗟事，画牢讯书爰。

反覆蹈生死，呵嘘变寒暄。

秋毫无所取，可验牍背翻。

自言复处渝，洗垢亦不痕。

常帖写元奏，别白如珉琨。

渠知褫韖枉，端由吠声喧。

天定能胜人，白日开戴盆。

只於揭纸间，了了穷所元。

不特玷尽磨，那复恨可吞。

但观斯人心，虽踵五子跟。

居然蚤虱微，而比蛇与蛍。

抑观诚斋书，理到词不烦。

有形斯有情，相比如篪埙。

而於五子中，乃复加诈谖。

旋观逄与羿，端在友弗抡。

毁玉自出柙，扣金能反辕。

割席怀共耕，知几当赐膰。

齚舌漫尔为，揩眵愧吾惛。

正须起九京，相与浇一尊。

江湖两相忘，再拜师至言。

岳珂

岳珂　上已约客总宜一病不及往二诗呈陈元履王囦{衔去金右首}诸人自酌

总宜阁畔小帘栊，碧浸平湖面面风。

别馆柳阴聊系马，便桥红影正垂虹。

流觞有序传诗客，在席无人称倦翁。

侬自醉归翁自倦，风光流转不须同。

岳珂

岳珂　上已约客总宜一病不及往二诗呈陈元履王囦{衔去金右首}诸人自酌

我是棠矶旧钓徒，天教生与水云俱。

兰亭正值人修禊，柳岸还添浪拍湖。

幸有丈人观笔法，可无嘉客醉兵厨。

直须去跃城东马，更与留春作后图。

岳珂

岳珂　邵伯温闻见录载范忠宣帅庆阳时总管种诂无讼於朝上遣御史按治诂停

君不见孙融昔日见李膺，百世尚以通家称。

又不见孔融后来荐鸿豫，卵翼方成比行路。

北海平生开酒尊，未应宾客皆若人。

倘令同德更比义，华胄肯以遥遥论。

世间麟凤杂枭虺，人事会逢总如此。

高平丞相本大贤，尺璧那容寸瑕指。

一朝契家青涧种，转头不记龙图公。

蝈鸣乱磬蝇点素，丞相襟量沧溟同。

归来端委庙堂上，一眚不捐七世将。

自言曲直何必言，愧死老奴作何样。

吁嗟此辈何代无，高平堂堂真丈夫。

邵家闻见订千古，寂寞涧城坟上土。

岳珂

岳珂　设醮太平宫竣事呈偕行诸君二首

星坛仙簴韵琼瑶，仿佛神{游去氵}下九霄。

龙驾清都三境接，蝩旌绛节百灵朝。

霜澄夜气俱明彻，云澹秋容想泬寥。

耿耿寸衷天所鉴，忧时惟冀五兵销。

岳珂

岳珂　设醮太平宫竣事呈偕行诸君二首

九光影里步虚声，午夜封章叩紫廷。

云路鸣琚传奏简，天街掷火度流铃。

沈沈玉漏传三鼓，爚爚银河灿万荧。

仙仗烟霄正凝想，晓光浮动远山青。

岳珂

岳珂　神宗皇帝龙字御汉体书赞

应龙之神兮。休命之申兮。

利见大人兮。四圣之传兮。

有笔如椽兮。得龙之全兮。

时以乘兮。世之熙宁兮。

骞腾兮。天衢之亨兮。

与物维新兮。驱雷滃云兮。

泽沛无垠兮。旋坤转乾兮。

声气自然兮。其合以天兮。

嗟兮。龙兮。

凛兮。遗踪兮。

归来兮。汉之宫兮。

岳珂

岳珂　沈叡达书简帖赞

书之神韵虽于心，书之汉度必资于学。

分制有法，均停相若，

三四合体，上下齐脚，

多寡不牵，乃异世作。

今视其帖，信乎其嗜之专而见之卓也。

虽然，艺在当家，

羽亦有源，存中瞻前，

文通比肩。雇翰墨文章之不殊，

而俱未若公之知言。知言伊何，

以神合天。古人之良，意在笔前。

岳珂

岳珂　沈叡达昭君诗帖赞

玉徽十三，维以寓声。

支郎何心，写脂粉情。

汉冢春青，塞霜晓白。

千年之悲，表此遗墨。

岳珂

岳珂　沈忠敏劳军帖赞

仕同时也，志同归也。

相与以心，无町畦也。

职位接踵，亦相齐也。

噫嘻此帖，比传衣也。

岳珂

岳珂　十二日诹吉受通议大夫告再书述怀二首

圣代论思秩，中朝博议官。

尚纡郡邸绶，空著侍臣冠。

岁月惊驰隙，功名尽画墁。

髀销今已复，半世愧狨鞍。

岳珂

岳珂　十二日诹吉受通议大夫告再书述怀二首

五云瞻观阙，百印写纶丝。

有愧陪貂尾，何功复雁{骑去马加足}。

精{缪去纟加金}杁紫磨，实匪咏缁宜。

圣德知难报，规铜笑白髭。

岳珂

岳珂　十一月二十七日步自虎溪至西寺摩挲率更旧碑近览前闻人故游有感而

龟趺千丈屹岧峣，古寺残僧正寂寥，

律演金轮开印度，字遗石磴说隋朝。

续题剩有名人迹，接畛犹逃劫火烧。

吊古未磨今古恨，又携筇策过前桥。

岳珂

岳珂　十一月十五日忽苦舌疡甚不能饮食惫卧一榻戏成

君不见东坡昔步虎溪月，夜听溪声广长舌。

溪声不断流不枯，此段磊落真丈夫。

一生吾伊换喑呜，嗟哉三寸予岂无。

公子缙绅陈礼法，枕曲无思噤如蛤。

辩士说客谈纵横，叱牛惟解供力耕。

尔来更自作奇痛，昼苦吟呻夜妨梦。

伏床啜粥犹漓浪，脔肉持将堪底用。

太仓受禾三百廛，大官烹羊俱鼎膻。

瀛洲给膳称学士，饱食端居今六年。

生平元不负此舌，欲办一奇了无说。

更憎此舌工负予，乃复累我七尺躯。

鸱夷榼载鸬鹚杓，向口低眉辄前却。

齿牙助桀复摇落，误杀流涎孤快嚼。

仰天天笑绝冠缨，舌兮腹兮谁重轻。

岳珂

岳珂　十月廿五日有诏以予班六卿赐对衣金带鞍马二首

缀迹中朝十四春，精{缪去纟加金}两锡两围新。

赐袍又见光蹄褭，沃辔不妨翔苑麟。

有马可乘存史阙，无衣谩赋感君仁，

轻肥岂是平生志，髀肉何堪豢此身。

岳珂

岳珂　十月廿五日有诏以予班六卿赐对衣金带鞍马二首

非念蹉跎马少游，几年田野任沈浮。

衣章不称麒麟楦，袍縜谁惭狐貉俦。

试问嗫嚅常束带，何如款段首经丘。

感恩一念惟忧国，莫笑隐居金络头。

岳珂

岳珂　食枣有感二首

百果随时效岁功，枣盘亦复荐年丰。

柔柯低带随风绿，纂实骈随映日红。

关说桃梨堪{契去大糸}大，颇怀齐鲁久为戎。

忧时把玩还惊叹，莫咏豳风咏北风。

岳珂

岳珂　食枣有感二首

硕枣名亭此地传，况逢新摘正芳鲜。

栗投聊寓孤臣报，瓜实初无小史缘。

只合赤心思待敌，岂容白手觊延年。

楼兰可斩平生志，欲和安期觅剑仙。

岳珂

岳珂　史忠定蚤作帖赞

危微精一，传之在心。

二典勋华，光于有临。

大原自天，端倪孰寻。

岂无畴咨，培高浚深。

寝明以昌，举元难壬。

焌哉明良，嗣此德音。

匪鉴而讽，匪扆而箴。

启迪在初，有开宸襟。

岩廊南风，{珍去王加衤}衣鼓琴。

渊跃籬云，匣铏发镡。

达其己充，泽彼苍黔。

王度之恢，如玉如金。

进而虞渊，宾{餳去饣加日}发霠。

坱坙机衡，开阖阳阴。

九韶其谐，万奏皆喑。

退而卷怀，艺圃书林。

出入欧颜，而加{左奭右斗}斟。

湛湛秋江，岧春岑。

如彼德人，危冠整簪。

不伐不矜，森严深沉。

我考问学，惟心靡谌。

端平自我，何用弗钦。

重抵九鼎，价逾万琛。

惟帖可观，为世砭针。

尚信我言，匪今斯今。

岳珂

岳珂　试庐陵贺发竹丝笔

此君素以直节名，延风揖月标韵清。

何人心匠出天巧，缕析毫分匀且轻。

居然束缚复其始，即墨纡朱封管城。

世门官爵岂必计，且幸一家同汗青。

岳珂

岳珂　是日迎送之车属道戏成

老仗相如节，佳时负酒尊。

人谁羞侠毂，我自愧乘轩。

尘土欺貂袖，功名付犊褌。

令君休负矢，予不诧王孙。

岳珂

岳珂　梳头二首

白发三千丈，斯言若未公。

下梳惊落雪，倚槛且晞风。

自笑双蓬鬓，今成一秃翁。

晨招幸无与，姑免诮头童。

岳珂

岳珂　梳头二首

长记涪翁语，无尘有发僧。

无尘方原学，有发亦何曾。

学士年年样，车门日日乘。

二毛犹胜我，不必愧鬅鬿。

岳珂

岳珂　述山中语呈郡侯董庭直少监

山行霜清群木落，回首重云望城郭。

城郭西畔江正横，中有千骑随双旌。

山头一湾霜月明，旌底史君如许清。

我行山间已一月，枕石潄流更奇绝。

颇从野老谈政声，所恨轻为数旬别。

别来有书招我归，我适把酒穷攀跻。

相呼一醉已心许，野老来前听我语。

今年岁歉流离多，带牛佩犊无奈何。

史君镇静不猛厉，使汝安卧仍行歌。

山中故侯布鞋湿，杖挂百钱遗不拾。

新来又拜散人呼，正好举杯和月吸。

我醉汝醉今赖谁，为言野老知不知。

岳珂

岳珂　水乐洞

天下水乐洞，今归四姓家。

台池閒日月，泉石痼烟霞。

谁挈游人榼，还寻奉使楂。

明朝重回首，清梦隔京华。

岳珂

岳珂　睡起三绝

睡起东窗日已红，扶头宿酒未惺松。

南阳一梦何关醉，自爱终身作卧龙。

岳珂

岳珂　睡起三绝

天色今晨已放晴，鸟乌亦觉有欢声。

幅巾自是便痚嬾，饭了花间取次行。

岳珂

岳珂　睡起三绝

五更展转待晨光，到晓瞢腾入睡乡。

却是金门早朝客，千金不博枕中方。

岳珂

岳珂　司马文正公集序帖赞

道本于身，真积乃全。

贯以一诚，虽人实天。

元佑之初，帝贲良弼。

匪康其躬，为民而出。

龙起于洛，云兴于嵩。

有泽其膏，四海之丰。

方共未骧，一念下土。

九关虽扃，编此守虎。

及其既用，草偃维风。

群贤鳞差，滃然而从。

天以诚开，民以诚格。

混融流通，何索何犹。

有崇南山，太平之基。

岩岩具瞻，维公宜之。

平生不欺，涵泳浃洽。

心画之作，为天下法。

取人以直，持己以谦。

岂徒幅笺，二德之兼。

荣光属天，公书在椟。

有德有言，温其如玉。

岳珂

岳珂　思贤堂

杰宇翚联接孔墙，盛朝人物仰堂堂。

凭熊曾识棠阴芾，睎骥何堪秕政扬。

配祀有人存折槛，奉祠无路愧题梁。

平山遗像犹多阙，幸趁春风荐羽觞。

岳珂

岳珂　四月二十日被以郡事入奏之命再赋二首

五云堆里望触棱，二纪周南梦未曾。

四辈两年勤诏札，九重一念乿黎蒸。

烽台虽有深秋燧，雁塔应无曩日僧。

豫备正须如雍国，不妨德业颂高升。

岳珂

岳珂　四月二十日被以郡事入奏之命再赋二首

去年冬暮拜弓招，槐夏重承接画朝。

锡马敢期先雨露，冥鸿自愧点烟霄。

沙墀有路瞻唐表，瓦缶何堪溷舜韶。

归郡定应迟六月，却从故迹问凌歳。

岳珂

岳珂　宋景文言志帖赞

既有史才，又得墨妙。

今古言辞，事功谈笑。

蜀人之藏，曰维其棠。

我时其传，以著不忘。

岳珂

岳珂　宋素臣惜别诗帖

桂州之帅，予莫知其为谁也。

盍簪得朋，其必有以称此诗也。

黄卷之苦心，意其乐之真足以忘疲也。

若夫屈伸则有时也，而岂以是为富贵之资也。

岳珂

岳珂　送乔江州将漕江右

猎猎英声世少双，两年乡国望麾幢。

才猷牛蔡硎初试，笔力龙文鼎独扛。

风节又新唐十道，恩波仍浃禹三江。

澄清何事先经济，尚使尊贤志未降。

岳珂

岳珂　送乔江州将漕江右

昔日东州看阵图，武昌陆续拜鱼书。

我归旧齿邦人版，公去新乘使者车。

但原世官居鼎鼐，从教野老自犁锄。

西风鸿雁方尊渚，时有音尘接里庐。

岳珂

岳珂　苏道祖书简帖赞

崇观太平，博雅汇征，

秀出簪缨。楚芈蜀刘，

三英并辀，道祖其俦。

沈浸深醇，薰陶见闻，

厥艺以振。方旅兰芝，

水清献奇，发千古机。

撷其所长，韬锋敛铓，

类曲水之觞。即权合经，

不特制名，雅韵尽呈。

泾芾已仙，是书之传，

孰探其天。风期九垓，

黄鹄下来，然予言哉。

岳珂

岳珂　苏魏公到镇出京二帖赞

德量维昔该乾坤，艺成而下道乃尊。

堂堂魏公古大臣，劫火同爏灵光存。

直躬致主无间言，余事翰墨何足论。

百年剑佩纷如云，不於其书於其人。

岳珂

岳珂　苏文定衙前至京湖三口帖赞

周禾周颖，赵不连璧。

层见间出，又其伟特。

有美颍滨，味道自得。

既相师于父子，又斋驱于翰墨。

吾评其人，概犹可识。

盖严重端肃者老泉之教，而淳劲迈往者长公之德。

岳珂

岳珂　苏文忠大字诗帖赞

小字鹄引骞而翔，大字虎卧靖且庄。

我藏遗帖虽盈箱，尚叹钜刻无涤黄。

谁怜神物开混茫，想见醉墨犹淋浪。

此题要补束晳亡，更恐诗书雪堂。

岳珂

岳珂　苏文忠二诗帖赞

物随春而欣荣，诗之偶成，

何间乎虎跑之与女城。纵笔而书，

冰谷梅英。尺是岁月之与所因，

予皆不必强评。惟当即先生杂出之书，

以考先生所寄之情，其何以异乎孤山之清也。

岳珂

岳珂　苏文忠公书简帖赞

云涛稽天，睨而陆之。

神龙在渊，颔而触之。

一世谝谝，稚而畜之。

节坚气全，墨卿卜之。

淳古简严，芝繇仆之。

劲直不然，{左上若下两若}鮳目之。

岳珂

岳珂　苏文忠归颍帖赞

事师这情，期以百世。

言虽不多，意则独至。

识以岁月，越王之孙。

式时览观，用考大伦。

岳珂

岳珂　苏文忠归颍帖赞

事师之情，期以百世。

言虽不多，意则独至。

识以岁月，越王之孙。

式时览观，用考大伦。

岳珂

岳珂　苏文忠萝汉偈帖赞

佛法离住相，色相本非实。

云何阿罗汉，可以色相求。

居士宰官身，只园夙亲近。

会发宏原深，现此广长舌。

于后像法世，赞叹说偈言。

笔力虚空，三昧出胸臆。

撞开痴愚纲，透出大千界。

我昔睹殊胜，会闻诸佛说。

以音声求我，不能见如来。

偈语复云何，能离音声见。

今法解佛意，一切有为法。

非偈亦非赞，应作如此观。

岳珂

岳珂　苏文忠潘墨诗帖赞

怀绝世之清音，叹媸妍之难谌。

慨丸墨之未改，挹古人而寄心。

褐黯黯以如漆，笏琅琅而抵金。

贮冰壶其自如，渺一尘这弗侵。

彼远臭以何归，谩花柳之繁阴。

姓昧昧以污人，虽千年而亦喑。

予得此诗，跫然长吟。

想先生之清标，契谪仙于同襟。

凌九垓而神会，岂入海之可寻。

方将抱月乘风，携壶命琴。

短墨帝于玄圃，挟客卿于翰林。

快骑鲸而翳凤，遂登高而俯深。

执此卷而撰杖，筮得朋于盍簪。

秋露其滴，玉蜍自斟。

捧诗砚之如箕，淬词锋之发镡。

付张李于一吷，视沧溟于蹄{左足右岑}。

逸兴天游，浩无古今。

斗杓回光，曦车发晨。

承謦欬于绪言，犹足以投微机于芥针也。

岳珂

岳珂　苏文忠西湖听琴观月诗帖赞

西湖之名，杭颍异辙。

然皆足以寄七弦之清调，而共千里之明月。

方指地而辨讹，客哄堂而缨绝。

迄五日之考据，验注编于一阅。

是诗之来，予目所别。

昔也传观，今焉秘笈。

叹人事之易变，何凋零之飘忽。

然则记岁月于所见，而逸名氏于可阙，

亦予之所不忍恝也。

岳珂

岳珂　苏文忠萧丞相楼二诗帖赞

登高而赋，维以思古。

二难之风，意健句妩。

黯然尘楮，笔势轩翥。

真兮不谖，我怀陟岵。

岳珂

岳珂　苏养直书简帖赞

其作字得东坡之骨，而加以平实。

得山谷之体，而去其越轶。

其应世接物得马少游之善，而持以插诎。

故先生者施之长，居士者待其俦匹，

兄之又所以示其亲且密。意厚词悉，

情真制质。列之签帙，

神采盆溢。

虽不识者，亦将曰此隐君子之笔也。

岳珂

岳珂　苏养直与四僧书简帖赞

彼黄四娘，诗于杜陵。

先南怀芝，果何等僧。

视其与游，尚或可喜。

于帖之存，以识骥尾。

岳珂

岳珂　宿太平宫葆清庵自和少年壁间戊辰岁所作韵是日闻虏大入滁濠二首

西风几载动边尘，不见长平奉国珍。

汗浃历时嘶石马，锋销何日铸金人。

消磨日月平生志，惭丑烟霞自在身。

天意不关人事倦，新醅小漉葛头巾。

岳珂

岳珂　宿太平宫葆清庵自和少年壁间戊辰岁所作韵是日闻虏大入滁濠二首

书阁新宫记五云，祠官来奉帝台珍。

卜邻岩穴无公事，拜赐江硝作散人。

玩月吟风閒咏客，看云管竹系官身。

从今便了草庐原，郭泰应无垫角巾。







卷475

岳珂

岳珂　宿溪声阁望香炉峰偶成二律

閴历烟岩古，琮琤雪涧横。

海潮秋八月，山雨夜三更。

肯作随流想，难忘潄石情。

壮怀徒激烈，聊复以诗鸣。

岳珂

岳珂　宿溪声阁望香炉峰偶成二律

庐峰三万丈，鸟道度嶙峋。

宿雨留前躅，清风绝后尘。

谁怜石楼客，同是玉阶人。

谢屐须乘兴，千年草木春。

岳珂

岳珂　孙参政知命帖赞

古称君相不言命。执国大政，

而犹拳拳于富贵功名之竞。

其言虽独应，予犹以为病。

岳珂

岳珂　孙过庭摹洛神赋赞

大令好书洛神赋，后人犹袭邯郸步。

夫君草圣洞千古，笔下纵横敏风雨。

凌波杳杳去无所，半幅尚能追媚妩。

几年唐印阅振武，谁其别之视书谱。

岳珂

岳珂　孙威敏及物帖赞

有文事，有武备，

公之笔札蔚然可占也。兵凶器，

战危事，公之此事非直一谦也。

以公之才，持必胜之策，

而于雇虑如此其严也。嗟今之人，

万一不逮，谈伊吾，

望天山，乃抵掌而奋髯也。

尔言则轻，不歼也。

好谋而成，视吾奁也。

岳珂

岳珂　孙莘老报状帖赞

遗墨之四行，煜其如晨星之烂。

是曰元佑之名臣，所当考而申之以赞。

岳珂

岳珂　孙仲益和议帖赞

事君有大义，彼国家不计，

而惟雇乎之避地。则执笔舐痔，

惟苟活是视，岸然不愧，

固其素志。于予乎何议。

岳珂

岳珂　塔灯六言四绝

金轮示现清夜，火树高腾碧虚。

说法未回坡应，册勋先到钟鱼。

岳珂

岳珂　塔灯六言四绝

七层灵焰自照，万里劫风不吹。

烽信断无泽国，神光恰似天池。

岳珂

岳珂　塔灯六言四绝

中天半倚寥泬，大帝高居郁萧。

已讶流铃掷火，还疑绛节来朝。

岳珂

岳珂　塔灯六言四绝

碧落星移象纬，红光影射鲛宫。

甲煎千门初启，明珠九曲先通。

岳珂

岳珂　太平宫遇雨

山居五旬晴，山行一日雨。

太平咫尺间，千里隔跬步。

黄泥深三尺，风声更号怒。

谁语逋客知，山灵倘留汝。

岳珂

岳珂　太行道

太行羊肠坂九折，云黑风乾尺深雪。

堇泥道滑木叶寒，辘辘车声行复歇。

华山有马久脱辕，归来牧野经几年。

一从仓箱事居积，聊以知道烦长鞭。

前车已覆覆道左，天井关头夜明火。

后车趣驾开井陉，唱筹仍复催连营。

关山青草春二月，单轨一冬曾结辙。

鬃颓毛落双膊高，引领皮穿眼流血。

去年搏手双弮空，今年三月甬道同。

可怜驽力不敢惜，辕下亦觉盐车能。

君恩天大示弗服，桃野已甘偕觳觫。

感恩伏枥饱秣刍，犹为太行忧后车。

岳珂

岳珂　太宗皇帝处分手札御书赞

於赫炎图，真主勃兴，

人文其昌。天开神机，

海岳洗氛，龟龙发祥。

明明庙谟，麾指变更，

著于宸章。十行之颁，

六合驿行，动罔不臧。

片幅所传，神护鬼呵，

积于缣缃。笔纵墨浓，

奇正迭参，芸阁之藏。

臣传此札，字体静严，

意态斋庄。或指以疑，

臣谓不然，各适所当。

前朝大臣，帝心所祗，

理异寻常。岂以军书，

龙战鹰扬，而可比方。

或敬而咨，或召而亲，

都俞岩廊。帝心所形，

帝札所存，默寓弛张。

璯琅鸣琚，佩玉以趋，

韬锋斂铓。辟阖坤乾，

风霆云烟，万世所望。

意春当时，左右拱承，

日思赞襄。君臣同心，

始于一堂，以达八荒。

后三百年，来瞻奎躔，

犹知激昂。有伟副车，

承平之储，印以含光。

劫火洞昏，玉躞金题，

犹识襢装。於昭帝图，

诏于后昆，不愆不忘。

惟天纵之能，惟心之亨，

惟断之刚。臣得其真，

宝以昭之，冠于百王。

岳珂

岳珂　太宗皇帝古诗御书赞

乾德之五星，旋于降娄，

开文祥兮。太常之英姿，

跨颉历籀，开大荒兮。

游艺之神，{左车右兰}古轹今，

奚钟王兮。维副车之题，

在承平时，谨瑟藏兮。

维北宫之玺，施于中兴，

传帝皇兮。维臣其得之，

锦弢琼函，绚宸章兮。

岳珂

岳珂　太宗皇帝南牙谢熊白状赞

鼎食之珍，义比美芹，

致者何人，姓名之已湮。

天笔之存，龙迹纷縜，

暗于风尘，拱护之有神。

字取其均，揩取其陈，

质胜于文，繄风俗之淳。

铸印以新，系姓以亲，

昭哉天伦，繄友悌之真。

鸣呼，有典有则，

诒劂子孙，此贴之传，

奚止乎关石之与和均。

臣系以诗，式著劂因。

圣制不磨，考于斯文。

岳珂

岳珂　唐史惟则篆千文帖赞

籀学在唐，阳冰一夔。

彼秩八音，各有工师。

斯帖之奇，体微而具。

何以譬之，磬襄鼗武。

岳珂

岳珂　唐世有刺郡江表者时宰嘱以新淦出笔……

世间示必无皋夔，九疑虞舜不可追。

武皇锐意开绝漠，推锋乃亦有卫霍。

嗟哉格物本一理，雇人所用何如耳。

笔工在昔本市傭，束毫传筦求售同。

谁云进技不进道，意匠辄与欧褚通。

虔州刺史募佳笔，双筦何堪须百日。

星驰一骑到长安，试手凤池随弃掷。

老奴恂栗丞相嗔，能用此笔能几人。

原窥翰墨减工制，必使挥毫夸入神。

斗杓春回开电笑，橐签果符人所料。

中山聚族傥未殚，束帛那容及年少。

是知人才用舍识惟一心，皋夔卫霍无古今。

妍媸能否俱在上所使，此笔区区正其比。

我生识字仅一丁，眼前所见徒毘陵。

未知当年新淦果何若，正恐钟卫二王无合作。

君不见此老一去知几年，当时鉴裁无复传。

纷纷鸡毛抱筩卖，恰费书傭三十钱。

岳珂

岳珂　唐许浑乌丝栏诗真迹赞

玉{上竹下氏}诗府旌阳仙，骖鸾翳凤珊瑚鞭。

羽裳云锦朝帝垣，天凤戛佩披瑯玕。

瑶阶十二琪树连，珠晖璧魄环非烟。

手按碧蕊丹葩鲜，昆阆七七争芳妍。

翩焉来下探九渊，攫颔惊起龙正眠。

茫茫尘劫今几年，北斗柄烂东海田。

袖中琲琲辉且圆，琤琮落笔如流泉。

乌拦锦襟余百篇，狱宝上烛牛斗躔。

御题小玺今宛然，已散复合庸非天。

鲸鱼东去云浪翻，晴昼昳荡开虎关。

紫金浮玉月满川，大招为赋乘槎骞。

岳珂

岳珂　唐彦猷谈奉得达二帖赞

公于国史，以好砚称。

石焉取斯，盖协其能。

遒媚之观，在此尺纸。

善工利器，予鉴如此。

岳珂

岳珂　滕资政山中帖赞

沮徒民于中原，广好生于帝尧。

亦既三已，归而渔樵。

而书尺这间，造次不忘乎本朝。

此所以为中兴之大僚也。

岳珂

岳珂　题王谌潜泉蛙吹二首

开编看句律，著意写题辞。

业以能潜大，泉如始达时。

一谦聊托物，六义可言时。

有问君须答，为公还为私。

岳珂

岳珂　题王谌潜泉蛙吹二首

枫落吴江冷，曾闻五字传。

悬知鸷累百，何待己能千。

清气溪山宅，閒情月露篇。

六经须鼓吹，吾子盍先鞭。

岳珂

岳珂　天申万寿宫

湖{左氵右父}溪边春草青，张公洞下泉泠泠。

两行松桧列旌纛，中有金堂开福庭。

壮哉神力出杳冥，楼观矗立排岩扃。

焜煌金碧俨相照，刻石犹纪唐朝铭。

中与天子授舜禅，寿宫晨候祠官星。

紫衣敕使易霞袂，白茅羽士迎云輟。

颇闻当日动乾象，二十八宿摇天经。

奎钩写题月兔泣，昭回云汉争晶荧。

至今荣光犹炳耀，百尔呵护烦山灵。

玉仙紵像罗珓卜，昭应奎宝模牌形。

朼来正值天六月，柏城将泫秋露零。

芝舆望幸已绝觊，蒿凄触感徒靡宁。

岫云无心出而雨，谷风振响流为霆。

石堪砺齿定何似，流欲洗耳将谁听。

嗟哉行役久劳勚，如鸟如倦才振翎。

烧香台边聊倚策，炼丹灶上方绝陉。

由下瞻仰始知悔，扶力已竭那可停。

众皆徇目且徇耳，我谓独往非独醒。

从初秘祝本何益，中休端自明德馨。

周家克敬绵万亿。自今叶叶绵尧龄。

岳珂

岳珂　挽张贡父二章

龙津南国第，蝉冕左丞家。

录以文章襢，人惟寿隽夸。

秀庭看玉树，喜帖报金花。

挥涕东原路，悲风咽晓笳。

岳珂

岳珂　挽张贡父二章

江国三千土，才名四十年。

君犹淹白首，吾欲问苍天。

韑唱羽池近，廛声陶宅偏。

功名独遗恨，寂寞□□□。

岳珂

岳珂　万岁通天帖赞

洛石赤心，以出宝图。

燕涎鸡晨，即端制书。

有奕王门，南土华腴。

献其家珍，陈于玉除。

笔法之神，匪临伊摹。

史馆之储，尚其不诬。

岳珂

岳珂　汪彦章誉望求贤荐书三帖赞

纳交以道，不殊乎丘图。

观政以人，叹息于求贤。

言情惟真，无事乎胁肩。

此前辈之流风，今不复见者几百年矣。

使览者跫然曰：古道之存，存乎尺笺，

盍思乎勉旃。则如宝真者，

亦将预有荣焉。

岳珂

岳珂　汪忠定栗冽帖赞

黄霸为相，功名减于治郡。

尺或不足，而有余于寸。

文翰声迹，百年一瞬。

遗帖得于其家，殆亦足以传信。

岳珂

岳珂　王操之旧京帖赞

永嘉戎马摇乾坤，渡江一马黄屋奔。

中原文南无复存，仅有笔阵兴王门。

猗欤大令趾右军，几年埒美名金昆。

片纸断烂如瑶琨，鸾蛟蛇蚓置勿论。

为问此帖当保人，豺狼父子蚁君臣。

纲常肇自清浊分，孰能自植无君恩。

是时咸洛尘霾昏，阡原变徙陵欲翻。

家人丘陇何足言，痛裂乃尔摧心肝。

义熙九土封函关，遗氓遮道挽息真。

矢口止诵公家坟，人心大义端不泯。

谁其主议画淮汶，伊瀍王气空膏屯。

悠悠千载有此臣，委质无乃惭州民。

感叹遗墨气涌山，我欲请剑同朱云。

收亭楸槚方成阡，大呼为叫九天阍。

岳珂

岳珂　王导怀感帖赞

王门之书祖始兴，他帖阁本皆洞精。

独余此帖难强名，妙处顿使俗眼惊。

唐人硬黄昔流声，纸古墨暗如晨星。

儿曹缄口勿浪评，更看羲献森阶庭。

岳珂

岳珂　王敏节欢喜帖赞

秦火燎原，衣冠涂炭。

绕指之柔，出乎百锻。

如公之刚，犹死忧患。

时欤命欤，一览三叹。

岳珂

岳珂　王洽永嘉帖赞

瑞牛出谷，既秉金籾。

短辕逐犊，池凤是续。

栖梧食竹，葩奇韵馥。

在此宝轴，手不可触。

神观玉立，宛若在目。

恍其展读，乌衣之曲。

岳珂

岳珂　王文定省中要津二帖赞

谨严而稳惬，一笔之涉，

足寓心法。淳熙之相业，

动守检押。耳目犹接，

列于书籍，百体不乏。

是曰王鲁公之帖。

岳珂

岳珂　王文公赴官修学二帖赞

熊腾踔而多痚，意轩昂而多趣。

倏焉如籬电之驹，沛然如纵壑之鱼。

使之为山泽之癯，抱是道以自娱，

闻清风而兴起，望膏泽之沾濡，

肤寸所形，秕糠金朱，

岂不毅然大丈夫。然而律之以芝繇之法席，

考之以羲献之范模，媲行楷而已变，

质隶草而多拘。雇欲以之擅八体，

教六书，合天下同轨之车，

而不容有一辙之殊，兹其所以偾于康庄之衢。

吁。

岳珂

岳珂　王文公易漕帖赞

以文致身，以恭奉上。

锱铢笔态，矩砮心匠。

论其钩格则得纡余曲致之体，考其纵逸则妙雍容不迫之状。

俨佩玉之度，肇官仪之创。

百辟班见，大廷宏敞。

方觚颖之发挥，盖已具此气象。

日谁之书，元丰首相。

岳珂

岳珂　王献之洛神赋帖赞

庆云绚彩，河汉萦之。

列星垂天，日月明之。

先民授能，维圣成之。

英英后先，畴其胜之。

有晋大令，父而兄之。

一门擅奇，民共称之。

小楷之传，抑更精之。

芝灵葩奇，杳莫名之。

赐书官奴，既准绳之。

洛神出蓝，而复青之。

阅几何年，劫火经之。

鬼神护持，莫凭凌之。

煌煌炎图，帝中兴之。

严除清厢，又南荣之。

翰权墨衡，千古程之。

神览睿藻，二难并之。

一真既藏，大训形之。

流秘下方，万目惊之。

或轶或传，式经营之。

十阅岁华，迄克膺之。

竭橐以酬，尚或矜之。

恍然旧观，缄且{滕去水加糸}之。

有炜庙炜，天球鸣之。

鄙俚混淆，敢曰声之。

金签玉笺，谨毖扃之。

咨尔子孙，思供承之。

岳珂

岳珂　王弇问安王秋二帖赞

摹法之精，必验以真。

我见枣刻，已同似人。

启以楷书，告以章草。

情敬之分，于此焉考。

岳珂

岳珂　望北关门

万里云开瑞日明，雕甍遥接九重城。

觚连丹凤红云绕，关度青牛紫气迎。

新第千门俱改观，旧溪二纪漫关情。

今宵且向桥头宿，又听咚鼕打六更。

岳珂

岳珂　望樊口怀陶士行温太真二首

昔年老子恨婆娑，未付其如印传何。

吴苑关心春日少，湘江回首暮云多。

可无司马亲封钥，自是将军老枕戈。

我亦新来了官事，正输一舸弄烟波。

岳珂

岳珂　望樊口怀陶士行温太真二首

太真行酒知何地，渺莽遗基茂草深。

声色加人何足计，精神满腹不同斟。

六奇自可掀三狡，一正何妨讋百壬。

堕帻吐茵均此辙，可怜枉用世仪心。

岳珂

岳珂　卫恒往来贴赞

书既造妙，摹者惟欲取其肖。

摹既逼真，题者不必托诸人。

以实传信，万古一晋。

无目睫之徇，视御府之印。

岳珂

岳珂　魏邦达圣训帖赞

意有不可，束带之立弗与也。

事所当尽，杭苇之急弗雇也。

诗不云乎，駪駪征夫，

每怀靡及。览此遗墨，

斯足以观君子之于役，而考古义于原显矣。

再拜什袭，噫吾何执。

岳珂

岳珂　文忠烈治装帖赞

德威堂中有汉本，衮绣昼扶灵寿杖。

庞眉鲐背犹克壮，手展炎图开治象。

虹蝩椽笔光万丈，落纸珠玑争献状。

凛然手泽端可仰，三复崧高慰瞻想。

岳珂

岳珂　文周翰盛暑帖赞

同文之狱，诸贤非一族。

殄瘁之悲，独及于禹玉。

岂一人之言，自为之反复。

伤哉利禄。

岳珂

岳珂　闻陈元履除诸军审计司

老去獃衫合付人，除书一昔到柴门。

无才空负凝旒眷，有婿初承结绶恩。

未办功名酬父祖，并将佔毕付儿孙。

幸然官事渠能了，且注田家老瓦盆。

岳珂

岳珂　闻韩正伦检正挂冠感叹故交怅然久之偶成三首

中兴王社旧同功，三世何尝间一忠。

北海真成贤吏叹，西州犹记胜游同。

逢迎有意君虽谬，喜怒无心我自穷。

诗祸古今均一律，莫将灯夜怨东风。

岳珂

岳珂　闻韩正伦检正挂冠感叹故交怅然久之偶成三首

恩门小简写门生，六载交情老弟兄。

一念吹毛牙角讼，十年握手肺肝倾。

酌贪谁饮南{左氵右灵}水，故怨人谈北府兵。

空券更怜蝇笔误，却因误处得分明。

岳珂

岳珂　闻韩正伦检正挂冠感叹故交怅然久之偶成三首

心存即鹿叹无虞，画地虽工理反痚。

直枉已传天子诏，厚诬犹见监奴书。

傥令甬道真难继，未必都曹可遂初。

万里上流关社稷，不知天意竟何如。

岳珂

岳珂　闻韩正伦检正挂冠感叹故交怅然久之偶成三首

驾轺老子久婆娑，坐听笙歌拥绮罗。

十里西凉忆如意，百年南国比流梭。

吞声有恨哀蒲柳，纪节无人废蓼莪。

寂寞丹心耿梅月，挑灯频问夜如何。

岳珂

岳珂　闻画眉鸟声戏作

木杪幽禽巧语新，何时曾记得名因。

样传京兆成双妩，人指渔阳开小颦。

尽称如簧啼白昼，未须对镜学青春。

山中有叟嗒无语，短褐庞眉更笑人。

岳珂

岳珂　闻江陵江帅海病讣二首

陷阵搴旗久冠军，两年为国守西门。

枕戈常抱填膺愤，铸印方承系肘恩。

汗马策功虽屡奏，寝蛟遗恨正须论。

尺缄一介才经月，寂寞英声已九京。

岳珂

岳珂　闻江陵江帅海病讣二首

荆楚初归士若云，连营几载守空囷。

度支入境方移粟，神策呼街自脱巾。

我已课无从此有，君方举故责之新。

可怜一夜妖星陨，不邮春耕杂渭滨。

岳珂

岳珂　问道宜兴二首

贾田阳羡说东坡，想见溪山胜概多。

曾是中营夸绣帽，尚传遗庙锁雕戈。

斩蛟义概人犹记，化蝠仙踪事易讹。

我欲问津先访古，古灵题迹试摩挲。

岳珂

岳珂　问道宜兴二首

粹仪夹绽盛花钿，人说先朝祀玉仙。

罨画有溪春不老，炼丹无灶古空传。

乞灵剩拟羞苹藻，养性何劳学汞铅。

书合苍龙应不远，为君重写白云篇。

岳珂

岳珂　翁端朝轻利帖赞

结字清而峻，用笔精而稳。

虽笺以粉，而墨迹犹未损。

公之功名，予固未暇论。

而所谓书法，要必有所本矣。

岳珂

岳珂　无题

秋水芙蓉试早妆，半轩微雨洒鸳鸯。

细腰正欠酬金饼，奋翼何堪卸玉梁。

发鬷钗横人在牖，绳低斗转月侵床。

无情花影云来去，都做一天风露凉。

岳珂

岳珂　吴参政炎溽帖赞

公以四□，近事三朝。

绝识岩巃，心画以昭。

岳珂

岳珂　吴传朋书简帖赞

小书楷则本晋人，降而唐世体益真。

妙趋要识笔有神，行行清妍杂奇伟。

岳珂

岳珂　吴传朋游丝书饮中八仙歌帖赞

天丝兮舞空，春光兮怡融。

杲丽日兮柔风，想八仙兮饮中。

倒景兮骑虹，落纸兮游龙。

俱上下兮西东，笑春归兮无踪。

墨皇兮化工，留玩兮何穷。

岳珂

岳珂　吴季谦侍郎送家酿香绝无灰得未曾有戏成报章

义丰爱酒憎官壶，日长忍渴呼酷奴。

自言畏灰如畏虎，有酒不向官坊酤。

当家香泉世无比，米洁曲甘醇且美。

酿时不著一点灰，满酌寒泉挹清泚。

小槽滴沥竹笕承，冰渠夜溅真珠明。

一泓澄澈玉无底，满瓮盎盎春风生。

酿成不肯饮俗客，浇著柴桑旧时宅，

共此千年醉眠石。更将余沥走马军，

来注吾家老瓦盆，许我自饮不许分。

老境宦游环轨辙，官酒遍尝随地别，

何曾见灰能作孽。饥来一腹大於蝉，

鲸呿自觉吸百川。是灰是酒俱不辨，

岂问他州并异县。今夕何夕翻露浆，

扣壶一洗灰土肠。君不见柴桑于酒特寓意，

相逢不择贱与贵，要是醇醨均一致。

汝阳后来帝家子，路逢曲车不知味，

流涎正复何所谓。贫为田舍富天宗，

遇酒随饮莫适从。岂如仙家居义丰，

无怀自与造化通。彼燧人氏初何功，

酬君三语将无同。同不同，君信否。

黄花飘香石耐久，明日同行且携酒。

岳珂

岳珂　吴开府前日帖赞

豫章之东湖，有公之居。

西山荐图，啤酒凤滴蜍。

伊波之余，而无以昌其书。

呜呼。

岳珂

岳珂　吴通微临兰亭叙帖赞

禊帖之亡，坏土其朽。

至于贞无，夫岂一手。

仿佛之传，烂如晨星。

尚胜定武，以石得名。

岳珂

岳珂　吴王造见应命二帖赞

所书如此，而事如彼。

既悦我目，亦冷我齿。

我录此事，与郗超比。

名焉不刊，帖亦奚毁。

岳珂

岳珂　吴越三王判牍帖赞

玉册之楼压吴杭，三川锦绣开故乡。

英姿飒飒熊虎相，红袍金印交炜煌。

百年霸府仪物庞，山判近出功臣堂。

凤宅画诺鹊抵章，五云八体严且庄。

流传世世民弗忘，鬼神呵护谨毖藏。

题染犹带猊炉香，卷端藻墨十二行。

紫橐曾是天台房，我宝此帖随缣缃。

匪徒嗜古思耿光，大谊犹可占尊王。

岳珂

岳珂　吴正宪岁端帖赞

浓如夏木森葱蒨，淡若秋波横组练。

端方亭亭复妍婉，有肉不俗骨不软。

情真字楷意萧散，如在竹宫乐閒燕。

九光玉籍观文殿，字曰冲卿谥正宪。

岳珂

岳珂　五年不治笔研奉诏起家是日始草辞免奏旋假书吏於郡题写皆生疏又堂

五年尺牌大笺天，一日除书到枕边。

感欲宣心笔无语，恩惭糊口鼎余饘。

说骖尚恐传音误，书马还思羽札便。

烛{拖去扌加火}烧残人未寝，却输铃下惬安眠。

岳珂

岳珂　五年不治笔研奉诏起家是日始草辞免奏旋假书吏於郡题写皆生疏又堂

露封謄奏晓鸣铃，当御应关乙夜呈。

京兆有装随使者，陈留无酒忆厨兵。

故营将钺谈家世，老吏公车识姓名。

尘事看看到书尺，更惊三日有王程。

岳珂

岳珂　五月九日登舟迓卒鼓角发严

古郡裁仪自太平，百艘初奏夜严声。

渔挝鼓史催三奏，龙角单于动五更。

岸柳青烟留帐饮，堤莲红焰耿纱明。

津亭独坐逌然笑，不似池蛙两部鸣。

岳珂

岳珂　舞鹤四绝

九皋仙子老芝田，小立清池阿那边。

忽作霓裳羽衣舞，天机未信只鱼鸢。

岳珂

岳珂　舞鹤四绝

曾见中庭舞素衣，夜凉桂殿玉笙吹。

梦回一曲天风杳，正是华亭振万时。

岳珂

岳珂　舞鹤四绝

临皋亭下翩{左韆去革辶右羽}客，缟袂玄裳忆旧游。

推户惘然寻不见，笛声犹认紫貂裘。

岳珂

岳珂　舞鹤四绝

一川翠毯浅芜平，上有莺簧百啭声。

万里烟霄看鹭振，一池鼓吹谩蛙鸣。

岳珂

岳珂　戊戌二月十日京湖袁总郎以堂帖至有诏复除户侍总饟

昼长欹枕酣春卧，剥啄敲门惊梦破。

双旗健步衣正黄，爵罗骇见久未尝。

泥紫一封芹诏香，王人纎牌亲遣将。

老夫五年坐奇谤，身则渔樵志犹壮。

岂无恋阙如子牟，强拟随装学张敞。

浮云满空能蔽日，云散天空日华出。

千三百载春又春，杜陵久矣无斯人。

黄衣走尘漫踷踷，纵了桴鼓何足云。

姑言絮舜工负恩，尧天舜日定不尔。

皎皎太空无点滓，当时下书便疑似。

聊坐和歌焉热耳，宁比三光覆盆底。

金羁欲脱还从头，络头齕草均一牛。

吾身本是报恩具，千年万年属明主。

感恩欲愬泪如雨，且原投谗畀豺虎。

岳珂

岳珂　郗恢授衣帖赞

郗姓三传而至恢，晋代七革而为唐。

书以世而能，摹以久而彰。

予将因高平之奕叶，而撷千古之遗芳。

於戏道徽，尚其不亡，

兹其足以侈摹帖之藏。

岳珂

岳珂　喜雨

去年春旱种不移，后来虽雨那及时。

至今田野有菜色，麦熟未救民啼饥。

今年雨泽知时好，出水身针随处早。

晴无十日雨辄随，雨及一犁日还杲。

天心一念本好生，去年今年何爱憎。

古来藏室五千字，每叹凶年由大兵。

只今崆峒才小熟，沟壑未甦犹五六。

兵端倚伏讵可量，且原藩篱谨西蜀。

岳珂

岳珂　戏作呈赵通判胡教授张总干

人言春游无不好，一日宴客三日饱。

翁言此语特未定，一日宴客三日病。

人生所原筋力强，问花访柳同壶觞。

老夫岂无少年狂，胡为兀兀坐一床。

忆昔少时事宾友，常有清尊湛东牖。

稍长便不论升斗，才对白衣辄搔首。

东来三辅西陪京，二十四桥夸广陵。

万椽红蜡槌画鼓，醒处传杯醉中舞。

何尝一日不春风，酒光花艳诗兴浓。

兔肩鹿{陛去阝加月}坐据态，急雪打面看雕弓。

笑谈千古一映中，眼底顿觉四海空。

可怜芳草长边路，年少堂堂背人去。

欢筵徙废管与弦，粥鼎相随朝复暮。

塞砧街鼓总愁听，凉月花宵等虚度。

前旬作意趁万红，沈霪积雨仍多风。

中间一日稍晴意，药裹关心复思睡。

无毡坐上老相如，昔时依幕今题舆。

三君笑谈忽与俱，使我舍策忘其躯。

须臾把酒舌底滑，席地幕天醉乡阔。

明朝奇崇那可言，闭院重寻旧生活。

回思北海酒不空，料应多病过于侬。

坐客常满更可疑，华佗已死将谁医。

岳珂

岳珂　夏旱三首

去年旱势已殊常，今岁农家更可伤。

支港鲋臣空涸辙，大田龟兆未移秧。

只今已是眼滴血，此后庆无肉补疮。

虮虱小臣惟痛哭，第凭宗社叫苍苍。

岳珂

岳珂　夏旱三首

宣升接境古高圩，多稼连云号上腴。

水毁木饥犹解有，力耕火耨故应无。

瓠肥何计今糠覈，划窍空忧古苇苻。

昨夜浓云望东北，只应雨脚在三吴。

岳珂

岳珂　夏旱三首

问津六辅到长安，满目疲羸不忍观。

耕耨又孤今岁饱，盖藏尤比去年难。

绮罗有目须令见，铁石为心方自宽。

欲借玉阶空怅望，救民无术愧空餐。

岳珂

岳珂　香蠃

金相玉质介为裳，一骑红尘自远方。

籍挂众香椒桂国，身居大海水云乡。

丁蠃荐醢体犹具，甲煎流芬名未亡。

举酒便应酬一醉，尊前风味试平章。

岳珂

岳珂　向伯忝旁午帖赞

涂水涟漪未改，芗林风月如新。

一纸重观遗迹，百年无复斯人。

岳珂

岳珂　宵征

炬火一川明，前驱听鼓钲。

指途期县驿，问道趣王程。

不为柏人怯，聊寻葵戍盟。

征夫免泥淖，何忍喜天晴。

岳珂

岳珂　小春六花　茶花

万峰落叶木槎牙，春色初回垄上茶。

浅蕊黄金韵栀子，嫩容白玉沁梨花。

西风凝露才成颗，北苑喊雷应未芽。

苦口味言终有益，莫将容悦比浮葩。

岳珂

岳珂　小春六花　芙蓉

人道秋来不似春，芙蓉特地张吾军。

红妆绿水照清夜，彩仗青旗朝大昕。

吴阵绮罗千队拥，秦川锦绣五花群。

可怜倚袖清霜上，日薄云轻醉未醺。

岳珂

岳珂　小春六花　黄菊

花时已是过重阳，翠干重开满地黄。

不为晨晖借颜色，要将晚节看芬芳。

宅边岂必白衣至，瓮里不妨红友香。

唤起閒情老元亮，颓然一醉答秋光。

岳珂

岳珂　小春六花　李花

一枝眼底物华新，翠袖清霜更可人。

靓色不须夸缟夜，韶容聊复返青春。

日烘有意姿仍洁，露洗无言态更真。

不趁繁华更孤迥，为君唤起雪精神。

岳珂

岳珂　小春六花　绿萼梅

晚秋过了小春催，放尽山家绿萼梅。

东阁渠关诗兴动，南要先放暖风回。

素裳肌透未融雪，碧苍色欺初晕苔。

惆怅东篱下岑寂，重阳消得满园开。

岳珂

岳珂　小春六花　小桃

霜晴著物利于刀，漏泄阳和是小桃。

春色已看九重醉，秋风不管十分饕。

青枝似惬乌栖月，红浪不翻龙化涛。

稼艳自同时节异，夫君於此见清高。

岳珂

岳珂　小阁后藄草

当暑凉风惬北窗，半庭蒿棘碍支床。

无共可继陈朝曲，有草已成陶径荒。

幸可一缣供厩枥，便容四坐接杯觞。

醉歌家有秦声妓，且为治芜一奋{迎去辶}。

岳珂

岳珂　小墅桂花盛开与客醉树下因赋二律

旧游曾赋小山篇，浪蕊浮葩总逊妍。

金粟同瞻黄面老，玉枝争拥碧霞仙。

化身瑞相已百亿，匝地香风更大千。

无量现前金世界，倦翁又结醉中缘。

岳珂

岳珂　小墅桂花盛开与客醉树下因赋二律

黄金涌出碧檀栾，消得充庭舞广寒。

露蕊移将天上种，云阶借与月中看。

扶痚清影立黄鹄，匼匝满庭翔翠鸾。

吹彻玉笙正凉透，香风万斛夜漫漫。

岳珂

岳珂　小园双竹呈瑞二首

锦绷玉立纪双清，瑞牒千年重得名。

龙竹高标俨元致，熊湘素节凛皇英。

质同陇麦两歧秀，奇并庭柯连理荣。

却羡次峻尤特立，虚心直道不孤生。

岳珂

岳珂　小园双竹呈瑞二首

曲槛红阑小圃西，平池影浸碧玻璃。

便同双剑看龙化，未许孤奁舞凤栖。

连袂纵观金谷妓，联篇频付锦囊奚。

使符永拟章江去，且听平安报帐犀。

岳珂

岳珂　晓过固城湖

放船快度固城湖，十幅轻帆日未晡。

东望金陵千嶂远，南浮银壩万舻趋。

歌声随地参吴楚，沮泽经春畏稗蒲。

却认棠矶寻钓艇，只怜无影浸康庐。

岳珂

岳珂　孝宗皇帝杜甫万丈潭诗御书赞

於戏中兴，驻跸东南。

江沱之安，匪帝所堪。

飙起霆驱，沛泽以甘。

慰于望霓，意则可探。

念昔臣甫，赋万丈潭。

谓彼庆龙，潜雺隐岚。

岂嵌窦是即，岂泉石是耽。

救民一心，大造实参。

方阳初骄，民忧未惔。

彼界此疆，饮瓢粟畑。

遵养必时，毕毓毕涵。

亦既太甚，炎威孔燂。

播奏之艰，□□孰饅。

必其来苏，以溉以覃。

帝惟明羽，讵不我谙。

升自天衢，时乘其骖。

视此沸炉，而忍弗戡。

维宁亲是先，匪乐之酣。

维复雠怀，匪垢之含。

郁郁久居，若古有谈。

毋功之幸成，而德之或惭。

臣谓此心，与天地三。

龙变难谌，龙髯已毵。

心画之昭，贲于宝函。

岳珂

岳珂　孝宗皇帝杜甫夜宴左氏庄诗御书赞

帝淳熙兮重华，灿璧跗以秀莄。

根六艺兮正以葩，蔽一言兮思无邪。

噫后人兮谁耶，有臣甫兮不浮心夸。

穷不诎兮之死靡他，志不忘君兮于天之涯。

九渊兮鲸牙，汹怒兮奔拿。

阅三百年兮鼓吹群蛙，皦如英韶兮屏淫斥哇。

搴月兔兮泛灵槎，登钧天兮泰皇家。

御墨兮惊鸦，十行兮整斜。

紫电兮丹霞，因风兮尘沙。

臣有扁舟兮床笔灶茶，原托宝墨兮水云蒹葭。

恍清梦兮随銮车，臣身江湖兮臣心不遐。

岳珂

岳珂　孝宗皇帝御制春词御书赞

春赋之作，八荒是同。

掞词寄情，则其余功。

德异元人，理存观妙。

臣藏其真，以见电笑。

岳珂

岳珂　谢赵季茂海错二律

珍肴惟错远持将，赖有诗情合得尝。

明月擘蚶分砻，晴霞浴鲎露珠房。

鲗乌鮦白螺开靥，蚷暇红鳔挟肠。

雁断闽山归未得，把杯犹忆少年场。

岳珂

岳珂　谢赵季茂海错二律

苜盘朝日照蓬蒿，消得长吟赋老饕。

喜见监州有螃蟹，未须学士议车螯。

案鲑三九漫青韭，斗酒十千无白醪。

应为近来诗思少，故将饮兴发风骚。

岳珂

岳珂　新荷出水

贴水初翻紫玉团，忽惊矗立傍阑干。

瑶池七日来青鸟，玉鉴孤奁舞翠鸾。

晓露走盘珠颗莹，晚风飐盖雪衣寒。

从今十丈开花面，太华峰头更一看。

岳珂

岳珂　新刊予西陲奏藁成

昔人甫彻弃刍狗，此日已归谈木牛。

报国无阶空马革，托身有地早菟裘。

乘车载苡才经谤，三宿恋桑真可羞。

掩卷勿惊臣议戆，舜瞳应雇殿西头。

岳珂

岳珂　兴唐寺闻钟

兴唐钟刻无夫字，久欲摩挲与细论。

归棹未容酬此志，一声烟霭又黄昏。

岳珂

岳珂　徐浩谢赐书帖赞

南阳素书，浩之素珍。

而本朝观浩之书，又皆以为绝伦。

今视诸贤之跋，凡十有三人。

岁月几何，又不能仿佛其清尘。

书意日新，而迹日陈。

白首之攻，庶几信今。

岳珂

岳珂　徐明叔向热传达二帖赞

书名之行，始地陈夷。

归而范模，则有余师。

中兴几人，存此绝技。

太平之风，尚想渐被。

岳珂

岳珂　徐铉小篆千文帖赞

於惟骑省，神艺造古。

猘兔璇窟，吸蜍银浦。

千文爰袭，百体具举。

庆云澄霭，清风垂露。

鸟迹观象，鱼书辨鲁。

仓创籀述，峄夸咸诅。

如周金版，如岐石鼓。

制比邈健，势穷斯妩。

游史逊妍，冰书挈度。

悠悠千载，孰是去取。

寥寥几人，他莫比数。

世遗赵璧，宝及康瓠。

{左目右宾}心何尚，徵睫何睹。

表而出之，光我书府。

岳珂

岳珂　徐铉篆五柳传帖赞

晋有逸民，乐天不忧。

唐有遗臣，嗜古好修。

或夷惠之拟伦，或斯冰之与俦。

炯松姿而筠操，又铁画而银钩。

集二妙之全美，接千载这风流。

载酒拂石，寻壑经丘。

吾将抱此而为栗里之游。

岳珂

岳珂　薛道祖白石潭诗帖赞

画以有声著，诗以无声名。

有声者道祖之所已知，无声者道祖之所欲为而未能者也。

岳珂

岳珂　薛道祖鹁鸪帖赞

朋友之宿草未黄，眷眷于旧藏。

画史之抵訾未忘，齗齗乎弗偿。

鸠抱枋而下垂，鹤唳天而高翔。

谁能游九垓以问太虚，其必有以别二子之短长也。

岳珂

岳珂　薛道祖二花诗帖赞

菊粲粲兮东篱，连的的兮西风。

是皆不受夫一尘之染，而特立于九秋之中。

予固喜其洁清而自全，亦以观笔之妙而句之工也。

岳珂

岳珂　薛道祖寄黄鲁直诗帖赞

诗以情寄，而拳拳首子侄之示。

又使之宝而勿弃，亦足以见其得意。

岳珂

岳珂　薛道祖经行诗帖赞

仲氏既不能定其名，经行又不能指其地。

睹奇逸于笔势，想溪山于诗意，

瞭然景物之皆备，又何必吾身之亲至也。

岳珂

岳珂　薛道祖秘阁诗帖赞

中秘法书之积，自淳化至于崇观富矣，

而未加别也。翰墨博雅之能，

自刘米逮于道祖著矣，而未多阅也。

伯牙之珍，百世知音。

伟奇能之表表，本和乐之愔愔。

予尝叹太平之盛际，士大夫可以尽其好尚之心，

盘薄时清，彷徉书淫。

彼何预于帝力，殆有类乎鱼鸢在天渊，

各自得以遂其高深也。

岳珂

岳珂　薛道祖清閟阁诗帖赞

此君之清閟，昌黎所憩，

何啻得其细。三凤之呈瑞，

非实不饵，亦姑即其意。

予陋且蔽，尝窍叹喟，

谓必见其夫与境契，而后可以处绝尘之地。

归而对，出而弃，

十寒而一暴，久暌而暂慰，

则亦何足以得二者之味。诗乎竹乎，

予将求其所以无愧。

岳珂

岳珂　薛道￥　书简重本三帖赞

帖之疑也，非取而并不足以为证，

非视其印不足以信。既信矣，

又何加焉，曰一以订吾友之言，

一以贻吾家之传。伤彼苟且，

祗益可怜。於虖昔贤。

岳珂

岳珂　薛道祖荼醾诗帖赞

夹路浓阴野兴长，荼醾想见竞年芳。

至今四月花如雪，犹带河东翰墨香。

岳珂

岳珂　薛黄门春聚帖赞

九字在纸，落落晨星。

此帖之传，犹及太平。

意象轩昂，足称其名。

作此赞焉，惟字之评。

岳珂

岳珂　薛稷夏热帖赞

帖中月字用武后书体，因其时也。

魏字纷如葩叶之当风，转而奇也。

遡晋千年，如极如驰也。

既宜于今，而于古亦师也。

既变于己，而于人亦资也。

米芾有言，功名不如翰墨，

抗少保而跻之，谓五王其卑也。

予固从而贵其帖，而亦未暇辨其是非也。


岳珂　颜鲁公祭文帖赞

当天宝之季岁，腾紫宫之长彗。

骇渔阳之鴂騠，将道洛以饮谓。

以十五万众鼓行之勇，涉二十四郡无人之地。

伟颜门之竞爽，独舍生而取义。

有常山以为之克，有鲁公以为这弟。

合群从而死难，恸怙军而雪涕。

盖将豁百世而开聩矇，澄六合而荡氛翳。

手缔绝纽，躬支横溃。

射羿日之并出，扶杞天于将坠。

斯文也，所谓质之鬼神而无疑，

建诸天地而不悖。又岂止于区区之一酹。

於虖，误主有人，

效忠何罪。胡大僯之正不致于林甫之流，

而所遭之惨乃及于泉明之辈。予持此评，

气洶心痗岂徒赞八体之书，抑以代千载之诔。

岳珂

岳珂　颜真卿朝回帖赞

公之素守，日烈霜严。

公之大节，斗揭岩瞻。

笔势所存，心画可占。

八法具体，匪柔匪铦。

庶汇流形，如鷑如潜。

映坙是似，端倪孰觇。

人以艺进，公以德兼。

凛其高风，气压万签。

公神在天，公书在奁。

系赞以藏，震于壬{险去阝加忄}。

岳珂

岳珂　渰中水浅舆从下水肩舟二首

扬尘惊浅濑，平陆比通津。

绝膑正扛鼎，化身如转轮。

未舆讥代畜，不狩愧悬鹑。

谁借商岩手，一嵩烟水春。

岳珂

岳珂　渰中水浅舆从下水肩舟二首

水面平如砥，湖心浅不波。

驾肩同作楫，袖手莫谈河。

不见成桥鹊，空传度迹驼。

劳生正应尔，空愧白鸥莎。

岳珂

岳珂　杨梅

渰历三家市，梅垂万颗酸。

烽池看火树，嵝室试金丹。

风露盈篮重，冰霜透齿寒。

它杨应不类，留与子云看。

岳珂

岳珂　杨文靖早间帖赞

道之在人，日用皆其事也。

待物必诚，所以达乎义也。

延平之津，伊洛之涯涘也。

笔端波澜，亦可想其似也。

岳珂

岳珂　叶左丞同升遂意二帖赞

早登金扉踏仙鳌，晚陪大政归拥旄。

石林风月出处高，清心妙寄同挥毫。

丽如云锦披宫袍，横走健态霜鹘捎。

万里笔阵谁能鏖，摧锋今识真孟劳。

岳珂

岳珂　夜读庄子呈高紫微

蒙园傲吏御风仙，聊以卮言后世传。

小大升潜同此地，智愚工拙岂其天。

众途适正何劳问，一理观心本自然。

从此二经束高阁，为君终夕读名篇。

岳珂

岳珂　夜观角弈

青灯相对夜初阑，适意棋枰伴我閒。

天马辎车金象国，虚龙缟袜宝台山。

进趋自可觇成败，倖胜何尝不往还。

一著未容回局势，不妨袖手酒杯间。

岳珂

岳珂　夜过寿昌

风云八字护城隅，楼殿崔嵬想帝居。

曾侍金舆惟石马，幸因玉玺记铜鱼。

千年鼓角声犹壮，四塞河山恨去祛。

麋鹿已游人事改，何人曾读辅吴书。

岳珂

岳珂　夜宿桥岸

袅缆宿前湾，平芜泱漭间。

舫移星在户，岸迥斗藏山。

浅濑不胜揭，浮竹何日閒。

夜深闻过櫓，知自溧阳还。

岳珂

岳珂　谒遗爱王词二首

功定三分国，名高八字山。

威容尊国祀，□□□□□。

虎卧无今古，乌灵信往还。

保民存赐珓，犹挂屋楣间。

岳珂

岳珂　谒遗爱王词二首

大帝开江左，谋臣守四方。

兴邦有乔木，遗爱尚甘棠。

日月扶声烈，山川诧郁苍。

中原知极目，应慨旧封疆。

岳珂

岳珂　以庐山所产天花蕈冬笋玉延饷赵季茂通判

已认山家作当家，与猨分栗雀分茶。

气先十月地抽笋，光现五台天雨花。

幸有玉延炊夜月，肯令绣谷咽朝霞。

凭君试隽山中味，却较閒忙定不差。

岳珂

岳珂　以螃蟹寄高紫微践约侑以雪醅时犹在黄冈

前朝无蟹惟有诗，亦复无酒供一郗。

今朝有蟹仍有酒，极目征帆更搔首。

古为乐事夸持螯，赤琼酿髓玄玉膏。

菊花吹英好时节，况是九日钭登高。

旌旗半江笳鼓发，不作诗人淡生活。

待君净洗沙漠尘，归趁看灯更奇绝。

岳珂

岳珂　忆素律公帖赞

噫怀素，善草书。

杂真行，世所无。

妙之臻，理不殊。

盍反观，同其初。

岳珂

岳珂　忆昔二首

忆昔绍兴际，垂髫游上都。

舜廊时访道，禹殿日陈谟。

士肄几三代，儿嬉遍九衢。

{搜去扌加言}闻仍有幸，犹及拜先儒。

岳珂

岳珂　忆昔二首

升平当暇岁，遐迩屡丰年。

环辙道万里，轺车开两川。

干戈今满地，剑栈漫梯天。

试向长淮望，冯高更怃然。

岳珂

岳珂　银青清白颂语赞

呜呼死生，如一旦暮。

达观其大，等视来去。

如古之圣贤，所谓曳杖山木之歌，

启手渊冰之语，其皆超然知所处矣。

手泽之存，慨其孺慕。

赞诗不文，以配陟岵。

岳珂

岳珂　银青制劄帖赞

先王笔法源于苏，奕然世全繇庭趋。

奁中手泽他岂无，义与事比当特书。

巨编剪取删繁芜，盛心端可传遗孤。

百年小楷照乘珠，为问汗青谁董狐。

岳珂

岳珂　银堰

旧说金为土，今闻银灌城。

古人真作事，后世只虚名。

筹策虽曾立，{外厂内敖}仓竟未成。

道旁谁筑室，吾欲诵坻京。

岳珂

岳珂　英宗皇帝宁字御汉体书赞

惟汉体书，笔法之变。

于帝王中，亦有羲献。

有煜昭陵，蒸云激电。

品冠一神，中寓万善。

于惟治平，问安视膳。

葩奇自然，得于目见。

傅英染华，躬侍笔砚。

既羽既观，弗咤弗眩。

心法斯授，体热亦擅。

故于游戏，如墨裙练。

惟帝之圣，统接尧禅。

追怀羹墙，谋谨诒燕。

武存止戈，威寓不战。

五饵匈奴，三登海县。

耆髫茹粹，支夏解辫。

宁人之功，是履是践。

帝心敢知，畔援歆羡。

妙则已具，奎文式绚。

揭于座隅，以示警勤，

仁皇之仁，惟圣时宪。

猗与此宁，尸居龙见。

苞桑其存，伐柯不远。

事陋规随，戒存药眩。

有签维瑶，有轴维钿。

系此赞诗，于帖之殿。

岳珂

岳珂　又赋双莲

一舸归来喜未涯，天教奇产瑞吾家。

交枝各倚青罗盖，并蒂俱酣红玉葩。

湘女月裳疑共浴，越姬风袂忆同车。

人生所欠惟閒适，且酌清尊对物华。

岳珂

岳珂　右军安问帖赞

唐人善书者，晨夕临鹅池。

生平安问帖，千古乃见之。

萧斋今为谁，米姓犹可窥。

摹笔得活法，一卷当得师。

岳珂

岳珂　右军初月帖赞

唐摹之传取奇古，仿佛硬黄疑此楮。

我从眼力别瑶{斌去文加王}，安得庸奴字如许。

岳珂

岳珂　右军得示帖赞

淳古有真味，不特见于结子。

兹帖之名得示，纵摹倣於唐世，

隐然犹有西晋之遗意。彼昌黎者，

或肆讥议。谓以俗书趁姿媚，

予未敢以为是。

岳珂

岳珂　右军复尅二书帖赞

书摹于唐，故不当印以贞观。

然而涸笔天成，书名云烂，

殆不止于真之乱。彼无别者，

徒欲侈其真而汩以赝。石汰玉出，

泾分渭判，尚考予赞。

岳珂

岳珂　右军留女帖赞

或真或摹，斯焉取诸，

是出于偃月储。垂胄同仇，

于门之鱼，予将比乎邾。

岳珂

岳珂　右军遣信帖赞

笔健而奇，而纸素犹近时。

彼摹者吾不能知其为谁。忘筌与蹄，

庶几得之。

岳珂

岳珂　右军尚书帖赞

宣和御府皆法书，珍藏直及钟王初。

徒缘绢素少晋储，著定聊复称唐摹。

气全神王断裂余，更有数体同官奴。

百年风尘阅穹庐，回首六阁怀东都。

岳珂

岳珂　右军转胜帖赞

唐人摹帖多自喜，千古换鹅谁趾美。

顺涂鹿梦岂真寐，画饼儿痴出馋水。

讵怜成安犹张耳，泜上鼓旗那可致。

铜丸碧衣谁证尔，重说偈言烦小米。

岳珂

岳珂　予归示省松楸将以初秋望前汎湖之龙门已戒舟舰而连夕雨作不见月因

拟放平湖月下船，櫂歌中夕发长川。

苹风好为云开幕，兰桨不妨人扣舷。

猨鹤候迎将晓日，鱼龙悲啸未晴天。

玉川塌额金沙上，阊阖封词漫一笺。

岳珂

岳珂　予归示省松楸将以初秋望前汎湖之龙门已戒舟舰而连夕雨作不见月因

小心风伯紫宫回，眼看银蟾海上来。

玄豹又成漫谷雾，断虹犹作隐山雷。

便教雨积三时害，未信晴无一日开。

待试平生补天手，为君明镜再接再安台。

岳珂

岳珂　予控免不获命恭读诏书圣训有朕正欲为卿直前枉之语感激思奋始决小

平生一寸心，不为世涂折。

平生七尺躯，拟慕志士烈。

吾门古乔木，每抱岁寒节。

三世秉一心，炯炯常不灭。

虽如卜献玉，自比来嚼铁。

闭门著辨诬，其事已合辙。

及逢明圣知，所遇皆夐绝。

隆重录旧李，一诬出奎札。

嘉熙今诏书，复以枉为说。

人生贵知心，万事等一吷。

矧以万古光，下比覆盆揭。

忆昔贾奇谤，同舟忽秦越。

关弓比射羿，舍镞不虚发。

仍是同功家，以豢反得啮。

静思诬与枉，二字谨区别。

两朝寓至鉴，四海仰日月。

荡诬贵昭昭，错枉岂孑孑。

此恩无以报，蛇雀况微物。

匪石心可转，补被计当决。

尘匣开青萍，何时釁妖血。

岳珂

岳珂　予老病倦烦入山两月颇得静中趣良月六日赵南仲端明朱子明户部曾编

鼓钟不合飨鶢鶋，人事何因到野庐。

玉节金台新贵字，宝章琰刻故交书。

葛冠道士重温卷，芝砌郎君亦下车。

忽忆苏州风雨夕，空山落叶昔何如。

岳珂

岳珂　予以谬作数种并总所奏藁遗参赞高紫微闻以阅读未及赐报平日正病无

夜半军书尚帛铃，想应欹枕梦难成。

新凉颇复欺长夏，旧事何妨阅短檠。

人说文衡真有托，公於诗卷若为评。

复襄遗迹今如许，试考当时六万兵。

岳珂

岳珂　予以谬作数种并总所奏藁遗参赞高紫微闻以阅读未及赐报平日正病无

涉笔牛腰倦不支，余工那复到新诗。

殷雷秧绿又期月，指日枣红能几时。

自古兵财无一策，于今社稷寄西陲。

入郛及国均危道，勿谓君侯不敢知。

岳珂

岳珂　予园泰堂之傍有奇石小有有洞箭括有门车箱有谷高广虽不{哀去口加

池边历平蹊，果下动游鞚，

一笑未心领，万象徒目送。

渊渟历危槛，目景眩华栋。

閒情晻不舒，倦思悄如瞢。

忽惊鹊噪檐，恍类鸡发瓮。

坐开苍玉壁，平揖青瑶峒。

畴昔果安在，奔走比岳贡。

仰观箭括门，广宇豁晴雾。

右开车箱谷，盘道陟微{衔去金加同}。

中天隐日月，遥海插蟚蝬。

居然{哀去口矛}丈间，有此具美众。

老夫生平嗜，酷好泉石弄。

天巧谢斲削，人为谩抟探。

尚忆三神游，挽记十年梦。

踞龟曾食蛤，骑鹤更笞凤。

觉来海山苍，倏见雪窦空。

便疑势崷崒，独欠波澒洞。

捧罂喜对酌，岸帻发孤讽。

此兄定绝奇，吾意当折衷。

一笑问阿章，试与评伯仲。

岳珂

岳珂　予自武昌携二猿归夜闻清啸偶成

乐天听琵五，尝赋猿哀鸣。

物产无古今，均此浔阳城。

我居庐山趾，日夕游郊坰。

步足历幽谷，登山穷绝陉。

经行遍岩岫，未始闻此声。

相望三百年，山水同虞衡。

讵可风气殊，乃亦殊所生。

矫矫长臂公，相从东归舲。

皎皎白玉面，玄衣吟啸清。

线垂黄金衣，诡侍夸异形。

不系李约铁，悲风动南{左氵右灵}。

不把碧玉环，峡山栖杳冥。

楚宾攀树枝，肠断不堪听。

变化倏异涂，更作巴西称。

突兀见眼前，儿童不知名。

西轩骤雨过，东牖初月明。

循阶闻夜蛩，有酒仍独倾。

忽闻湘水吟，顿觉凄然惊。

吾方笑乐天，为此外物撄。

反观还自笑，翁倦非忘情。

岳珂

岳珂　余忠肃典赡益辨二帖赞

珥貂佩玉之舒徐兮。引笔行墨这丰腴兮。

阅世论人以其书兮。尚可以想应元之初兮。

岳珂

岳珂　虞忠肃万里帖赞

方长鲸之干诛，骇百川这腾浪。

撼坤轴其欲裂，有雍公之忠壮。

策数船之奇勋，射天狼于北向。

既旄头之夜殒，窘纷披而投仗。

叹微管其左衽，曾垂褒于素王。

凛百年而若存，耿英气于江上。

揽遗帖以在手。并风云而献壮。

敛胸中之倔奇，为笔下之豪放。

念旧交于漕挽，寓执讯之还往。

慨宝传之至今，犹足慰夫驰想。

予尝考史牒之终始，论余功于翼亭。

观其位上宰以秉成，犹未忘大议之独唱。

谓取秦而下燕，可拊背而扼吭。

轩墀靡慕于金铉，节斧乃颁于玉帐。

当王业溺于积安之久，而人心顿有振起之望。

迨时数之未偶，坠妖星于五丈。

故议者不见于异时之所就，而得以寘疑于当日之自将。

何心于一相。既什袭以致其尊慕，

又三叹而继之惆怅也。

岳珂

岳珂　与高紫微雪溪饯客虽已预盟然坐次予每居上为之踧躇寄此见意

碧梧正耐雪溪秋，况是西风送客舟。

华宴虽思奉婪尾，粗官何敢作遨头。

达尊谅识诗囊意，负约仍输酒斛筹。

想见尊前列红袖，可怜无分听梁州。

岳珂

岳珂　雨中观庐山

雨里观山夐不同，何须九叠看屏风。

紫觚坛上排苍璧，青步障边铺翠茸。

谷锦未回晴日照，衣绡聊借淡烟笼。

只今万木添红缬，更倩青霜染晓枫。

岳珂

岳珂　雨中观庐山

半生每负看山眼，此日真成带雨游。

欹枕有无疑欲暮，成峰横侧总宜秋。

耳喧似厌泉呜咽，腰系不妨云去留。

明日新晴马蹄放，直须三峡看龙湫。

岳珂

岳珂　玉蕊花

路入平山万木清，松萝荟蔚接烟甍。

鹿跑泉眼涵秋影，雁带云容度晚晴。

花径有时传相国，藓碑无字纪昭明。

六朝金粉今何处，赢得十年蕙帐名。

岳珂

岳珂　玉唾壶

古来玉唾壶，歌罢壶为缺。

忧时一片心，常惜志士烈。

{左辟右鸟}鹈莹出昆吾刀，截肪温润如世膏。

悲歌声动行云高，何爱一阕称世豪。

马生冀州北，未省能伏枥。

骨拳鬃秃刓四蹄，凤膺赭汗人不知。

夕阳芳草雇影嘶，犹忆振鬣天山西。

可怜岁华暮，万里瑶池路。

盐车辘辘逾太行，夜然枯草昼服箱。

上天振策无王良，徒有此志今未忘。

荆山韫明月，良工斲不彻。

抱璞昔三刖，曾泣卞和血。

既斲复毁不可磨，尊前对酒听浩歌。

唾壶虽缺璞更多，骐骥不生奈老何。

岳珂

岳珂　遇顺风

身世漂摇似转蓬，历湖经渰任西东。

凌波小试桧松楫，宿露饱亲葭苇丛。

两岸居然惊脱兔，一帆从此迅冥鸿。

到头天意君须会，吾道区区端未穷。

岳珂

岳珂　豫庵三端诗　蝉竹

气并阴阳正，仁无雨露偏。

阖开知有地，奇耦自潜天。

虽焕双纹异，仍存一节坚。

薰风动蝉腹，槐绿又鸣弦。

岳珂

岳珂　豫庵三端诗　龙竹

夭矫青池近，腾拿碧汉遥。

微风鸣巓管，轻雾映鲛绡。

舞翠槐齐秀，蟠青松后凋。

终须还直道，劲节自干霄。

岳珂

岳珂　豫庵三端诗　鵷竹

雷雨新头角，烟霄旧羽翰。

联根方拔象，接翼更停鸾。

紫锦双翻箨，青铜并倚竿。

摩穹端有待，联复护雕阑。

岳珂

岳珂　约客春波督参刘郎中方赴高紫微之集道间相值不容留戏赠二首

春波堂上倚栏干，一曲楼台晻霭间。

野衲再寻行脚债，钓蓑聊寄赏心閒。

燕低欲舞影翻水，鸟倦知还云在山。

匹似棠湖尽堪住，绕檐只欠翠螺鬟。

岳珂

岳珂　约客春波督参刘郎中方赴高紫微之集道间相值不容留戏赠二首

锦帐星郎油壁车，紫微花下醉流霞。

箫鸾东引瞻风驭，池凤西游赋日华。

蓼岸半红秋渐老，柳堤仍绿约犹赊。

一尊更趁莱衣彩，河汉还乘八月槎。

岳珂

岳珂　约吴季谦山行书来问期戏答

连朝积雨快新晴，雨后青山眼倍明。

大路岳莲聊戏马，西园池柳正啼莺。

已拚一醉从金诺，共听层渊喷玉声。

月里看山尽清绝，可怜偏照国西营。

岳珂

岳珂　曾丞相临平帖赞

书尺之作趋简便，情之所托斯可见。

志虽少贬言犹婉，体虽少拙敬犹简。

堂堂相国缁衣彦，明哲自将亦通原。

竦然述赞览遗卷，我欲以之参世变。

岳珂

岳珂　曾文昭肇时寒帖赞

祖孙百年，兄弟一世。

归乎其全，抑有公议。

遗墨散轶，得自名裔。

人其监兹，岂必名位。

岳珂

岳珂　曾宣靖类见帖赞

公在嘉佑，辅政受遗如毕公高，

勋烈堂堂，奉同而難也。

公在治平，清净画一如曹相国，

德心休休，比规之随也。

公在熙宁，功成身退如裴中令，

寿隽番考，乐以全其归也。

帖字宛然，既庄而复厅也。

周密无间，笔法繇此推也。

予得而藏，尚可以想麒麟之黄姿也。

岳珂

岳珂　翟忠惠秋杪帖赞

熊跌宕而奇伟，姿高明而通诡。

此书得于其里，兹可想见其人矣。

岳珂

岳珂　张安国东坡三养帖赞

在易之颐，饮食以节。

推而广之，有是三说。

蒸壶发羃，衰发满帻。

机亦乳白，未死神泣。

万金之璧，护一蚁缺。

彼过分者，于我何得。

昔传者诗，今见理悦。

吁嗟先生，何学非易。

称此翰墨，是谓知德。

岳珂

岳珂　张安国书简帖赞

汉轻法言，耳目所忽。

予藏于湖，亦近世物。

气并华剑，烈同段笏。

匪尚其容，亦尚其骨。

岳珂

岳珂　张安国写坡诗帖赞

玉妃粲粲怯诗瘦，秦艳苏腴略先后。

于湖笔力并奇秀，手执遗篇欲三嗅。

岳珂

岳珂　张长史春草三帖赞

夔作八音，茎韺咸云。

娄辨五色，朱紫玄纁。

伟绝艺之天成，随所施而冠群。

既运斤而荐巧，亦端委而长身。

或有若有阙里，或蔡邕而贲。

是其同者体，而不同者神。

藻绘既后素，笙镛无夺伦，

夫是之谓宝真。

岳珂

岳珂　张长史秋深帖赞

炜五帖兮迨今，信第一兮秋深。

彼伯高兮书淫，人争取兮千金。

考步武兮可寻，付纤农兮何心。

媲关沈兮鸣琴，尚海岳兮知音。

岳珂

岳珂　张公洞二首

祚纪千龄运，名标二代仙。

鹊鸣应徙地，蝠化已先天。

风洞疑无底，丹炉信有缘。

只应岩下弈，为我一{上巩下足}然。

岳珂

岳珂　张公洞二首

驴迹惊初践，鹰盘若有灵。

石桥通便户，金钥锁朱庭。

滴乳看成像，登台仍刻铭。

更怜国山字，真欲比云亭。

岳珂

岳珂　张文潜九华帖赞

结字小而密，气放以逸。

措意婉而妍，神闭以全。

公固不以书名，盖无一而非天。

然则汪洋澹泊，一倡三叹，

考之东坡先生之言，盖不特公之文为然也。

岳珂

岳珂　张文懿珍果帖赞

以帝傅，从赤松。

有荣名，华厥躬。

超二疏，列三公。

瞻中台，祖上东。

焕衮舄，乐鼓钟。

寿九袠，天报丰。

思其人，想清通。

观笔法，犹雍容。

岳珂

岳珂　张文忠草韩退之桃源诗帖赞

太平相张天觉，草圣之神卓牵。

几年嘉禾识奇作，余事犹令墨池涸。

仙源三月校雨落，云黑洞深风色恶。

梦回满纸字如昨，唤起龙蛇见头角。

岳珂

岳珂　张文忠奉告晴快二帖赞

上嗣服之初载，首以忠之一字，

褒显邦之卧二人。亦既表百年之宗儒，

遂复开千社之旧勋。呜呼，

英卫善用兵，房杜济以文。

惜先生之位弗克究，故先世之志亦终莫之伸也。

遣帖之存，手墨如新。

我藏孔宜，对于褒纶。

岳珂

岳珂　张文忠至都帖赞

无尽之学，出入孔释。

故其笔法倜傥斜直，于跌宕中时入绳墨。

亦犹即绍圣以侮元佑之正，用大观以反崇宁之谲。

凡是心之所蕴，已毕寓于声画。

虽曰自盖，断犹可识。

使其知根莇之物则，而推以芟葛藤之蒙阒。

如是帖者，亦可以为传世之名迹矣。

岳珂

岳珂　张孝显晨访懋忠堂因拉陈升可王囦道同饮径醉卧小阁醒则晡矣戏呈诸

凌晨有客来款门，盥栉下榻呼冠巾。

怪生鹊喜绕庭树，迎客不但填河津。

清尊湛湛开北牖，颐指市奴骏奔走。

烹鲜煮饼罗朝盘，苜蓿阑干岂有无。

一杯两杯叱先驱，群羊入梦撞瓮菹。

三杯四杯舌底滑，阖坐牢辞辄投辖。

共言卯饮夕不同，能使终日长冬烘。

一朝便废一日事，除却投床百无技。

老夫笑倒绝冠缨，人生无日无经营。

经营至竟有底成。谨閟此舌君勿评。

直须大噭五六七，不醉不扶毋返室。

高眠一枕醉复醒，莫管今朝更明日。

岳珂

岳珂　张宣公书简帖赞

紫岩之传，原委一忠。

遡而伊濂，根本一中。

事君致身，其用则同。

自我淑人，派于五峰。

力久积真，至公而充，

淳熙之间，天下为公。

守道彬彬，洙泗之风。

公于是时，不下禹功。

据德游艺，言立志家。

故其遗书，笔意俱工。

我得而藏，敢忘所宗。

渊渊其心，皜皜其容。

学冠穹壤，名侪岱嵩。

万世仰之，曰人中龙。

岳珂

岳珂　张章简康宁帖赞

予官京口，前后十年，

接公之枌榆兮。读耆旧传，

慨想其人，莫觌其居兮。

维帖之得，题标失真，

几以迷其初兮。觉民跋证莫近斯，

于以识公书兮。

【卷08】

岳珂

岳珂　张忠献时义诚力二帖赞

至诚动天，中贯三极。

堂堂南阳，继以魏国。

山岳鼎震，江河釜溢。

群生失宁，乃见人杰。

大义既信，人纪复植。

于晦冥中，揭以日月。

操固汉贼，敌祝宋祜。

万段之磔，吾耻未涤。

不共戴履，矧肯屈膝。

祁山屡却，淮陇迭出。

非不拙沮，之死靡易。

我观史册，二公与匹。

功虽不同，心则如一。

隆兴至今，耳目尚及。

遗墨之宝，已若尺璧。

造次皆忠，言犹未泐。

天维可绝，地轴可折。

公心之磨，此理则熄。

两朝开济，万古阖辟。

系此诗之，以媲庙柏。

岳珂

岳珂　张子野诗稿帖赞

观水以水，本于知者之乐。

取射以艺，譬诸巧者之中。

时虽后先之不同，意或迭取而互用。

句葩体庄，字谨心纵。

岳珂

岳珂　章申公屏居帖赞

张无尽尝谓公奇男子，梦中剧谈若或见之。

矧予于手迹之遗，犹足以睹百年之风姿。

仕系于时，才高用违，

览者未尝不三叹息于斯。嘻。

岳珂

岳珂　赵伯山宝炼帖赞

以公姓之麟定，执登坛这牛耳。

即信厚以为俊奇，盖一家之自为体。

以道对时，居夷何愧。

此鉴堂之所以处己，而予察之于此。

岳珂

岳珂　赵德麟召还诗帖赞

昔东晋王茂弘诸人，登新亭，

望长淮，自谓风景不殊，

举目有山河之异。至今想之，

犹郁乎其有余哀。矧预瑶牒，

登玉阶，而寄宗国之怀者耶。

王业偏安于海濒，故都久弃于蒿莱。

主议者方贪天之功，而肆其雄猜。

朝士沉空，不复向来。

率兆乎滔天之谗，而迄乎和议之开。

此有志者所以叹于嗟之麟，而思当道之豺也。

呜呼，钟簴右年，

边尘尚霾。悠悠苍天，

彼何人哉。

岳珂

岳珂　赵季茂通判惠诗走笔奉和十篇

病懒两相宜，閒吟九日诗。

江山虽旧隐，泉石是新知。

不分黄花老，从教乌帽吹。

白衣浑未至，醒眼欲何为。

岳珂

岳珂　赵季茂通判惠诗走笔奉和十篇

山行事事宜，酒兴富於诗。

云锦工何用，风帘酒圣知。

囊空须共赋，笛好爱孤吹。

斟酌苍茫咏，凭高漫尔为。

岳珂

岳珂　赵季茂通判惠诗走笔奉和十篇

晴佳雨亦宜，云黑又催诗。

静处景俱胜，閒中趣自知。

攀条随客嗅，卷叶看儿吹。

世事只如此，吾今何所为。

岳珂

岳珂　赵季茂通判惠诗走笔奉和十篇

落拓与閒宜，繙书更赋诗。

世方随世竞，吾自喜吾知。

王褚齿犹冷，申韩毛必吹。

蚩蚩天所畀，谁谓涉人为。

岳珂

岳珂　赵季茂通判惠诗走笔奉和十篇

草堂无不宜，犹记乐天诗。

尚有惊猿怨，莫教司马知。

上宫仙阙近，左蠡客帆吹。

欲涉穷陉步，兹狂何悔为。

岳珂

岳珂　赵季茂通判惠诗走笔奉和十篇

閒花取次宜，宜酒更宜诗。

叶落涧鱼避，枝翻山鸟知。

簪来擎雨重，摘处任风吹。

得句须旬锻，未应无所为。

岳珂

岳珂　赵季茂通判惠诗走笔奉和十篇

醉里笋舆宜，閒携一卷诗。

微吟因兴寄，会意只心知。

谷雾连衣润，天风带叶吹。

卷穷还自笑，那复记谁为。

岳珂

岳珂　赵季茂通判惠诗走笔奉和十篇

秋气与人宜，山家物物诗。

题新兴常倦，景好句先知。

云断边鸿信，天晴野马吹。

閒情君莫问，谋自不相为。

岳珂

岳珂　赵季茂通判惠诗走笔奉和十篇

天巧与天宜，雕锼焉用诗。

冥鸿吾自爱，隐豹彼何知。

牧笛方堪听，胡笳不奈吹。

伤时烛之武，老矣不能为。

岳珂

岳珂　赵季茂通判惠诗走笔奉和十篇

置散分之宜，半生衡泌诗。

神情一无系，山水两相知。

流咏双鱼寄，赏音孤竹吹。

士篇聊报况，惟此尚堪为。

岳珂

岳珂　赵季茂遗予郭索侑之以诗予早上亦遣山肴两介盖相与驾肩也因和二首

驿书传驿使，江蟹出江湄。

目早同暇睅，螯曾与虎持。

紫髯卸金甲，赤髓映琼肌。

正是清霜月，相从无厌时。

岳珂

岳珂　赵季茂遗予郭索侑之以诗予早上亦遣山肴两介盖相与驾肩也因和二首

倚桂傍岩麓，采芝行谷湄。

偶因山雨驻，何有岭云持。

鼎芼朝欺腹，窗寒夜切肌。

开奁应一笑，会有忆人时。

岳珂

岳珂　赵季茂以酒香蠃来适亦得京中远致此品乃鲜者恨地远不大佳择十五壳

海蠃风味冠东瀛，一种俱从香得名。

毕卓醉醒瓮犹卧，左车生致鼎堪烹。

受餐敢返盘持璧，执讯不妨诗报琼。

有命其言君听取，一生一死见交情。

岳珂

岳珂　赵季茂有诗来适山间劚地得笋因遗以并赓韵

篱菊初黄枫叶丹，苍筠共此屋三间。

拂天未带山云白，斸地已凝湘晕斑。

玉版有时堪咀嚼，石栏何日共跻攀。

山家聊送清班兆，且为屏星纤九关。

岳珂

岳珂　赵清宪挽辞帖赞

公为中司，排击元佑故臣，

而犹拳拳于伊洛之门人。岂奏疏陈事或为世资而诎，

而作诗怀友固不害于私情之伸耶。於虖，

是私情也，而实出于公言。

此吾之所以重叹，而列之于斯文也。

岳珂

岳珂　赵清献勤洁帖赞

为御史而称其铁面，宜笔力之健。

尹成都而琴鹤以行，宜字体之清。

书法何出，心即其物，可以比魏公之笏。

岳珂

岳珂　赵山二绝

驱车结束趁晨暾，水乐帘前共一尊。

二十二年如掣电，软红依旧暗修门。

岳珂

岳珂　赵山二绝

江南閒杀老尚书，自是承平一事无。

送客折腰书脱腕，试从驼巘看登涂。

岳珂

岳珂　赵忠定濠梁帖赞

真宰之出，维天降才。

既玉于成，勋名九垓。

山川出云，时雨必至。

道之将行，公揭魁瑞。

问学已正，渊源已充。

险夷一涂，奚有于躬。

绍熙季年，国势{左木右毁去殳}杌。

手扶重轮，公为时出。

屹若九鼎，不震不摇。

公秉国成，端委以朝。

拔茅斯征，苞桑斯戒。

匪兕之时，乘否于泰。

有棐至诚，云开于衡。

雇不能排，噂{左口右上水下日}背憎。

公能者天，岂曰臧氏。

汗清万年，则有公议。

我昔龀齿，拜公江干。

公雇而奇，信乎庭兰。

三十八年，始得遗帖。

忧边谨微，抑寓相业。

字端而庄，德谦而光。

于閒暇时，宪型四方。

书藏在奁。百世如对。

尚想公仪，洒扫进退。

岳珂

岳珂　赵忠简送春诗帖赞

陶陶孟春，草木莽只。

白日昭昭，照下次土只。

瘴烟浩淫，杂海雾只。

憔悴行吟，閴岛屿只。

公乎归徕，无{缪去纟加纟}此诗句只。

黎母之居，家炎陬只。

崒嵂盘郁，蔽云浮只。

蝮虺鰅鳙，蜒僻幽只。

人迹阒绝，魑魅仇只。

公乎归徕，空山不可以久游只。

鸣鸢跕跕，堕池溟只。

蛟蜃噀雨，昼冥冥只。

折肱见沫，瞻斗星只。

夕照黄浊，波涛腥只。

公乎归徕，落景不可以久停只。

茅苇丛薄，桃李囚只。

韶容骀荡，异中州只。

阳龢弗舒，金石流只。

短狐秘蜮，起蛰坏只。

公乎归徕，春不可留只。

卉服椎髻，骈蜓艕只。

咿嗄啁哳，言莫谅只。

烹蛇茹蛊，食且恙只。

眇其愁予，虽迥旷只。

公乎归徕，欢不可并只。

毒洳下湿，既沮疫只。

烦蒸焚惔，交战迫只。

中郁鬲痞，悼{僚去亻加忄}慻只。

层冰肃霜，接朝夕只。

公乎归徕，寒兮无与乎体力只。

长鲸层浪，隔帝家只。

鸟春蛊秋，送年华只。

星河八月，记流槎只。

杳杳万里，谁还沙只。

公乎归徕，衰兮不关乎齿牙只。

公乎归徕，秦川之衍夷，

公所生只。解梁风鹹，

收萃营只。土厚水深，

{衍去氵加干}易平只。洪河大川，

坎不盈只。居之而安，

乐不可名只。公乎归徕，

洛水之繁庶，公所寓只。

龙门伊阙，风气聚只。

葩奇俗淳，康汰阜只。

图渊书囿，今古慕只。

资之而深，适不可喻只。

公乎归徕，无叹乎江上只。

紫盍黄旗，天所王只。

浮埃蔽蒙，骋远望只。

圣主如天，既殛放只。

聊以永怀，无沮丧只。

公乎归徕，无悼乎天边只。

资善大议，同诸贤只。

复雠正义，维万年只。

质乎人心，靡或偏只。

守此正中，无迁延只。

噫{左口右献}诗乎，公以为我心只。

彼苍者天，杳难谌只。

吁嗟时乎，天以畀我公只。

彼亡者秦，曷克终只。

乐只韶只，舜之昭只。

无议其将，圣维尧只。

谗慝煽凶，同盛朝只。

公乎归徕，尚予家之招只。

岳珂

岳珂　折枢密子友帖赞

陕服之俗重于义。公家府谷，

殆且百世，予不能知子友之兄弟。

岳珂

岳珂　真宗皇帝南牙谢访状赞

自虎闱之教废，分绝堂陛。

伟圣皇之订礼，得古意于胄齿。

南牙既启，有煜朱邸。

锵锵佩履，谒刺填委。

不爱尺纸，锡以云体。

天光之下，彼蔼然主器。

不居其贵，此其所以诒天禧之谋，

长治平之制。臣赞而藏，

昭示物轨，以续江氏之秘。

尚宝勿替，式示万世。

岳珂

岳珂　真宗皇帝御制朱表御书赞

宋德茂三世，祥符闿九清。

兢业帝道登，陟降王心宁。

龙鸾夜染翰，虎豹晨抽扃。

宸心勤惕忧，清思入杳冥。

庆阴云裔裔，飙景风泠泠。

朱表动渊监，苍昮闻德馨。

岧巃瞻天章，邃穆环禁庭。

昭回河汉隔，澒洞山河腥。

流传几百年，撝呵犹六丁。

金笺炯玉字，蜀带要吴绫。

大名标北都，宝庆恢中兴。

边尘失瓯脱，赵璧归连城。

百年神迹晦，再拜感涕零。

探骊方得隽，负马仍腾英。

天心正昌唐，文轨将收京。

原言豁氛霾，长仰奎星明。

岳珂

岳珂　至鄂期年以饟事不给於诗己亥夏五廿有八日始解维雪锦夜宿兴唐寺繁

雪锦亭前水接天，晚波如縠放归船。

新诗开务从今日，此是江行第一篇。

离歌已尽沙头玉，夕照初翻浪底金。

自是晴鸥无六月，半江雪片涌波心。

萧萧衰发倚西风，两岸青山尽识侬。

东去西来缘底事，只应添得一龙钟。

一江涨碧碧於蓝，健橹鸣鹅舳正衔。

才似过都空万马，又惊倚岸阅千帆。

宵声传柝重城闭，晓漏迷钟古寺荒。

仰看繁星垂四野，不知身世变炎凉。

一瓶一锡一团蒲，到得今年一物无。

桑下勿兴三宿念，古人不食武昌鱼。

葭苇延缘舞以旌，白头吹浪又相迎。

攀辕亦作留行计，莫道冯夷不世情。

昌黎久原列三王，我亦曾亲翰墨香。

惜别依依重回首，棠矶风月更思量。

赤壁江头白羽挥，鳜肥西塞酒同携。

归期应在初弦月，家住康山西复西。

人生邂逅适相懽，一曲高歌行路难。

频寄诗筩君勿厌，种花持钓是闲官。

岳珂

岳珂　智永千文真草帖赞

与嗣次韵成一家，作者更书遍河沙。

几年真草分正葩，变现要作千体夸。

谁知笔椽出袈裟，如催犀角抽龙牙。

墨池摹倣纷天华，尚想字母真摩耶。

岳珂

岳珂　中桥二首

过了平湖又小溪，却从芜径访多歧。

如何江上乘风鷁，化作泥中曳蚝龟。

谁遣旌旟行沮洳，定知鼓吹宅涟漪。

中桥咫尺末由到，且作吴儿玩水嬉。

岳珂

岳珂　中桥二首

泽国何村不著桥，中桥跬步即云霄。

青帘望市雷鸣腹，黄帽推船水没腰。

六月彤云摇旱火，一潮清浪卷晴飚。

平生未惯舟行陆，铁石心肠也合消。

岳珂

岳珂　中秋夜宿旌德观无月

满看金盆涌碧流，西湖从古惬中秋。

清班正自重闉隔，尘鞅难从近甸游。

自是四并偏我靳，从知一笑岂人谋。

望霓得月良非急，且原西风送雨休。

岳珂

岳珂　舟过庾楼

得名元自庾西阳，秋夜何关旧踞床。

坐上参差雉横堞，槛前来往燕归樯。

骚人雪月撩新句，游子风云忆故乡。

何日君恩粗能报，苔矶从引濯沧浪。

岳珂

岳珂　周美成友议帖赞

左太冲赋三都十年，门墙藩溷皆著纸笔。

予意其因心寓墨池模倣之妙，而未必徒以诧记事备言之述。

不然则亦焉用是物也。

如公书法，或者得太冲之仿佛乎。

有凤楼之手，以侈其标度。

有香奁之泽，以醖其风骨。

体具态全，夫岂一日。

清真之名，公所自出。

岳珂

岳珂　周少隐留春词帖赞

弦管之流声，景物之感情。

激徵含商，舒华发英。

固所以合融怡寺自然，而惜流转之不停。

亦犹夫见穿花之蛱蝶，赋点水之晴蜓。

思尽醉于风光，而典春衣于杜陵也。

岳珂

岳珂　周文忠宝眷帖赞

庐陵之文忠，前欧而后周。

笔法之可稽，欧劲而周柔。

苟内心之是似，岂外迹之能求。

予尝遡平原之津，望二典之楼。

岳珂

岳珂　朱文公储议帖赞

道统之传，洙泗濂伊。

公于淳熙，万古一时。

言名之舆，世泯其辙。

皎皎纲常，首载先烈。

粤古大臣，以国为身。

浚源培根，兹为爱君。

总干徂征，拜疏辄发。

外宁内忧，间不容发。

复雠大义，不振不随。

易安于危，本则先之。

先王之忠，与莱公对。

谗夫孔多，碣欠若辈。

彼姑息者，大义一毛。

谓我徒劳。群吠以嘈。

事是迹讹。

岳珂

岳珂　朱文公离骚经赞

伟兹帖上奇瑰兮，羌笔力之有神。

走缄{腾去马加糸}之来诏兮，并垂枣而足珍。

从鲤庭而载求兮，得陈亢之异闻。

书三闾之孤忠兮，将争光兮仪邻。

予尝窍寘疑兮，谓意或有在也。

方淳熙之继明兮，德如天其大也。

挈道统而在上兮，固无妒邪之害也。

先生之溯伊濂兮，又非沅湘之派也。

寓物以写兴兮，自前世以固然。

岂先生之适正兮，乃独取于沉渊。

行或过乎中庸兮，虽为法而不可。

其忠君爱国之诚兮，亦不虞乎后日之祸。

彼不学兮，周公仲尼。

知庄士与醇儒兮，或羞称之。

律风雅之末流兮，若未免于或变。

使交有所发兮，亦足以迪天性民彝之善。

以今日之书兮，固非出于感时。

则异时之集注兮，亦何病乎俗人之悕。

原屈原之心兮，宗国之楚。

作春秋兮，固安在乎黜周而王鲁。

先儒之心兮，百圣之矩。

藏此帖兮，昭于今古。

岳珂

岳珂　朱文靖报称帖赞

劲而柔，端而遒。

奔八骥，回九牛。

功玉铉，名金瓯。

藏此书，识前修。

岳珂

岳珂　朱希真书简帖赞

洛阳耆英，沦于朔尘。

三十年有人，典型之存。

炙手绝伦，一日之伸。

梅花兮缤纷，孤山兮片云。

岳珂

岳珂　朱忠靖按巡郡寄邸报三帖赞

士孰不排难，贵乎安以徐。

士孰不立节，贵乎平以舒。

既家国之兼全，亦身名之裕如。

是与夫激切奋踥，缨冠曼胡者，

盖已同功而殊涂。

我思其人，犹及屋乌，而况乎遗书。

岳珂

岳珂　诸遂良枯树赋帖赞

开禧之元，予仕军庾。

偕朋命驾，尝即甘露。

慨怀海岳，赋诗吊古。

朼予再来，乘轺兹土。

复登多景，用得斯赋。

江山几案，风月樽俎。

俯仰迹陈，卧临意寓。

维赋之作，自庾开府。

殷叹婆婆，桓怀雄据。

染翰行墨，自唐摹褚。

苏印储录，魏藏米谱。

后百余载，见我诗句。

又二十年，真迹斯睹。

地有显閟，物遂散聚。

抑人与对，非鉴奚取。

独惭予者，莫踵遐武。

谁其后先，传此缣素。

朝猿暮鹤，秋霓春雾。

是书其存，尚想吞吐。

岳珂

岳珂　拙妇吟

西风策策黄叶舞，茅檐三尺鸣秋雨。

东家拙妇拥面啼，强剔孤灯诉愁窭。

当年采桑陌上归，嬉游不管春蚕饥。

千丝万缕纎白雪，便学红女攀花枝。

十七十八事机织，暗琐青闺人不误用。

二十三十幽恨长，卢家古梁玉为堂。

四十五十已老大，唧唧鸣蛩欺独卧。

尚随姑嫂作笑嗔，一生苦乐由他人。

君不见昨朝县吏踏门阒，杼柚已空盆盎竭。

鸡豚指栅索饮壶，掀釜叫噁嗤妇拙。

起来迎门陪笑面，不似娇羞怕人见。

今年岁事苦不登，且为当家聊一展。

吏嚣不肯怒且诃，大儿门东窥饭箩。

藁砧走藏姑诮骂，造饼无麫知如何。

蹙金芙蓉戏双鸳，乡床一倚曾万钱。

低头长叹只自怜，昔者何巧今不然。

吏噁已倦时正醉，抆泪背人还涤器。

明朝欲酒姑勿哗，正恐突隳惊阿家。

岳珂

岳珂　紫微花

凡卉同资造化工，紫微元不待东风。

明霞绚烂琼为蕊，晓日离披绮作丛。

尘境断无青琐隔，仙姿元与亦城通。

最怜耐久堪承露，谁道花无百日红。

岳珂

岳珂　自岁前逮夏初日始辞免有感而作

忆昨除书赐召环，联翩觚椠不曾閒。

醉吟久负鸡豚社，奏牍频登虎豹关。

求倦得忙三易地，自冬徂夏半年间。

□□□□□□□，□□□□□□□。

岳珂

岳珂　宗忠简留守司二劄家书吾友三帖赞

人心大义，不作不奋。

楚汉之间，较者尺寸。

翼翼京邑，九圣所都。

时方多艰，天下之枢。

势进则张，狙诈作使。

聚而遗毒，不人则己。

一退则衄，彼莫我宗。

于敌弗施，各逞其锋。

天方授吾，狼贪如罕。

使乘其弊，只轮不返。

机失于昨，何救匪今。

方愤之人，未弱之心。

京国有君，河外有统。

如彼见关，孰不鼓勇。

荦荦忠简，蓍数龟陈。

瞭其胸中，七十之身。

黄汪何知，爱以姑息。

捐之中原，俾自为敌。

谓不可敌，公方渡河。

连壁百万，万腾士歌。

公心何爱，愤至于死。

纽不在上，虽缔易弛。

荥阳勿守，汉业岂高。

屠狗贩侩，何吠不嘈。

公之皇皇，意固有谓。

究观后来，公则知至。

人谓公迹，如祖豫州。

河南晋土，未终其谋。

人谓公身，如葛丞相。

祁山屡出，竟沮凋丧。

惟我谓公，特知所先。

用公之言，必也万全。

三光其分，五岳其裂。

天乎奈何，谁实为孽。

精卫往矣，所填者波。

叫于九阍，公心不磨。

岳珂

岳珂　宗忠简赠陈秀才诗帖赞

赫蹄之纸，幅不盈咫。

字杂众体，诗具二美。

不轶不毁，相维天只。

意质功伟，有志视此。

岳珂

岳珂　昨访箳篂闻有绣帨之宴回车戏呈季茂

昨朝华宴想清欢，今日床头未整冠。

已奶酒肠孤夜醉，更惊病骨怯春寒。

多情条脱参差是，一抹琵琶错杂弹。

老眼眵昏正无绪，炉芗烬冷对蒲团。
