如意君传 - 徐昌龄
　阃娱情传
　跋





ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　



如意君传 - 徐昌龄




作者：徐昌龄　明	

《如意君传》，又名《阃娱情传》，明·（吴门）徐昌龄 著。属古典色情文学。

序

如意君传者何？则天武后中冓之言也。虽则言之丑也，亦足以监乎！昔者四皓翼太子，汉祚以安，实赖留忠矣。则天武后强暴无纪，荒淫日盛，乃至废太子而自立，众莫之能正焉。而中宗之后也，实熬曹氏之侯之力，如留侯，可谓社稷力也。此虽以淫行得进，亦非社稷忠耶？当此之时，留侯卢之，四皓翼之，且焉能乎？《易》曰：“纳约自牖”，熬曹氏用之。由是观之，虽则言之丑也，亦足以监乎！

甲戌秋华阳散人题



阃娱情传

武则天宫后者，荆州都督士彟女也。幼名媚娘，年十四，文皇闻其美丽，纳之后宫，拜为才人。久之，文皇不豫，高宗以太子入奉汤药，媚娘侍侧，高宗见而悦，欲私之，未得便。会高宗起如厕，媚娘奉金盆水跪进，高宗戏以水洒之，且吟曰：“乍忆翠山梦里魂，阳台路隔岂无闻。”媚娘即和曰：“未承锦帐风云会，先沐金盆雨露恩。”高宗大悦，遂相携，交会于宫内小轩僻处，极尽缱绻。既毕，媚娘执御衣而泣曰：“妾虽微贱，久侍至尊，欲全陛下之情，冒犯私通之律。异日居九五，不知置妾身何地耶？”高宗解所佩九龙羊脂玉钩与之，曰：“即不讳，当册汝为后。”媚娘再拜而受。自是入侍，疾趣私通焉。

文皇病大渐，出媚娘于感业寺削发为尼。高宗嗣大位，幸感业寺行香，私令媚娘长发。发后长七尺。载之入宫，拜为左昭仪。武氏入昭仪宫，与王皇后、萧淑妃争宠。武氏年三十二岁，泣诉高宗曰：“陛下位居九五，不念下带之记乎？”高宗心思王皇后、萧淑妃二人争宠，有废立之意。次早临朝，宣长孙无忌问曰：“王皇后无子，武昭仪有子，朕欲废后、立后，卿意如何？”无忌不敢言，有近臣褚遂良谏曰：“王皇后，表礼所聘，先帝临崩，执陛下手，谓臣等曰：‘朕佳儿、佳妇咸以付卿。’言犹在耳，不敢忘也。况王后未曾有过，何以废之？陛下必欲易后，伏请妙选天下名族。且武氏经事先帝，又出为尼，人所共知，天下耳目不可掩也。臣逆陛下，臣罪当诛。”遂免冠叩头流血曰：“臣还陛下牙笏官请愿归甲里。”武后隐身在屏后，听见，厉声言曰：“何不挞死这利口贼！”高宗大怒，即将褚遂良加极刑赐死，长孙无忌贬为潭州都督。后史官读史至此，有咏曰：

蹇蹇王臣既匪躬，直言真有比干风；
笏还螭陛心终赤，额叩龙墀血柱红。
威凤无情建国纪，聚尘有语乱宸聪；
圣朝厚赐春秋祀，千古重昭社稷忠。

褚遂良加刑，无忌被贬，朝廷括囊而诈立武氏为昭仪皇后。时武氏僭乱朝权，出入无忌，每与高宗同殿，高宗嬖而畏之，繇是天下谓之二圣。后帝两目枯眩不能票本百官奏事，或令武后决之。后性质聪敏，博通古今，涉猎文史，处事皆称旨意，将王皇后与萧淑妃诬陷坐罪，各杖二百，断去二人手足，投酒瓮中，浸捞骨殖埋于后苑。赠父武士获为周国公，加封太原王。高宗崩，太子李哲即位为中宗主。皇帝既即位，立韦妃为后。未及五年，被武后废为卢陵王，立次子李且为帝，虚位七年，又被废为皇嗣。是时，自立为则天武后，立武氏七庙，遣将击杀琅琊王李冲及越王李贞，又举兵杀戮唐朝宗室，自名武瞾，称为则天大圣金轮皇帝，国号周，立侄武三思为太子。宰相狄仁杰从容谏曰：“陛下立武太子，诚恐陛下万岁后，侄为天子，难以附姑于太庙。”太后闻奏，遂改立李且为皇帝，改姓武元，人由是渐有反周为唐之意。诗云：

一语唤回鹦鹉梦，九霄夺得凤雏还。

武后自知人心不服，内行不正，以反逆诬人，诛杀不可胜计。中淫外酷，后史官咏诗一首嘲之，词曰：

牝鸡声里紫宸空，几树飞花满地红；
当代媚娘居北阙，一朝天子寓东宫。
椒房倡乱由张氏，社稷中兴赖狄公；
人事未形先有数，至今追忆李淳风。

自太后听信二张，用酷吏来俊臣、索元礼等行不正之法，百官俱不敢谏，幸赖狄仁杰在朝维持国政。惜乎一薛进而逞欲恣淫矣，可胜道哉。

初，隋末，薛举称兵于陇西，僭号秦帝，次子仁景从其兄仁果，战败浅水，降，殛死于长安。先是仁景之爱妾素姬与家僮奸。方孕矣，仁景恕而出之于六水地。兵败独得免。生一子名曰玉琒。长，好读孙吴兵法，感家难，不仕，娶妻于曹。有二子，长薛伯英，次即薛敖曹也。高宗朝仪凤三年，玉峰卒，敖曹兄弟徙居长安。永隆元年，伯英卒，敖曹游于洛阳，遂迁居焉。时敖曹年十八，长七尺馀，白皙，美容颜，眉目秀朗，有臂力，矫健过人，博通经史，善书画琴奕诸艺，饮酒至斗馀不醉，以故多轻侠之游。而肉具特壮大异常，里中少年好事者俱知之，每遇敖曹饮酒求一观，以为戏笑。敖曹曰：“予以此物累，不知人道。时有所感无地可施，方为用苦。何有供诸君欢也？”强之，乃出其肉具——奓𤄃棱跣，其脑有坑窝四五处。及怒发，坑中之肉隐起，若蜗牛涌出，自顶至根，筋劲起，如蚯蚓之壮，首尾有二十于条，江莹光彩，洞彻不昏，盖未曾近妇人之渐渍也。少年见之咸感惊异。试以斗粟挂其茎首，昂起有馀力，无不大叹绝倒。间与敖曹游娼家，初见其美少年，歌谣酒令无不了了，爱而慕之。稍与迫，睹肉具，无不号呼避去。间有老而淫者，勉强百计导之，终不能入。敖曹肉具名既彰，无肯与婚者。居时常叹嗟，有悲生之感。

时太后年已六十馀，千金公主进冯小瑶者，得幸。小瑶素无赖，卖药长安市，其肉具颇坚而粗，以淫药传之，每接通霄不倦。太后绝爱之，托言其有巧思，髡其发为僧，改名怀义；时时召入宫督工作，因而淫接。累官至大总管、封国公。后怀义富贵而骄，多蓄女子于外，又与御医沈怀璆争宠，怒烧白马寺延命堂。太后与太平公主谋，使健妇扑杀之，载其尸还寺，诈云暴卒。怀璆亦以善淫进之。久之，不胜欲，病髓竭而死。

时后已七十，春秋虽高，齿发不衰，丰肌艳态，宛若少年。颐养之馀，欲心转炽，虽宿娼淫妇，莫能及之。会有荐张昌宗，美而少，其肉具大者。召见之，果嫣然佳丽也。昌宗又荐其从兄易之：“白皙，且器用过臣”。试之，良是。兄弟俱有宠，官至司仆卿麟台监，爵封国公。中外畏之，称昌宗为六郎，易之为五郎，且谓六郎面姒莲萼之态。

天授二季孟冬，武后同易之、昌宗欲游上苑玩花，出诏旨曰：

“明朝游上苑，火速报春知。花须连夜发，莫待晓风吹。”

武后诏旨一出，次早，百花俱开。今人谓十月小阳春，正此故也，是亦天从武后之意。咏诗止道昌宗有花容之身云尔。其诗曰：

朝罢金轮出正阳，诏书火急报春光；
花中谩有千红紫，不及莲花似六郎。

又称为王子晋后身，使披羽衣，乘彩装木鹤。时人有诗云：

昔偶浮丘伯，今同丁令威。
中即才貌是，藏史性名非。

昌宗、易之更一夕入值，出值之夕，多纵美人，欢饮淫媾达旦。至与大后接，心乏，往往中衰。后情不惬。

时延载二年春。一日，武后宴坐融春园，睹风光骀荡，香色旖旎，落花结砌，飞絮沾衣。加以幽会乱呼，雌雄相敌，蜂蝶侵花，差池上下。感物触情，欲召昌宗辈幸之。惧其兴尽，不觉沈吟欷歔。时宦官牛晋乡历阶而上奏曰：“陛下今日何念？得非为爱子卢陵王久违膝下乎？”晋卿推已知后意，故为是言探之。

后艴然曰：“谁令汝为此言？汝我家老奴，宁不知我者？”

晋乡叩头请死，曰：“臣不避斧钺，敢别有所陈。”

后曰：“卿试言之。吾不罪汝。”

晋乡曰：“微臣仰探圣情，莫非易之、昌宗辈不足以当陛下意？”

后微哂，曰：“然！大聪明儿。”

晋乡奏曰：“臣视易之、昌宗辈富贵极，笑言陛下有年纪。至数召，不得已勉强奉承，虚情交乐，非中所好。是以气衰力痿，不尽兴而中缩，不能使陛下畅美。且闻其外宅歌儿舞女，粉黛成群。宁肯尽心竭力于陛下耶？”

后闻奏，忿忿骂曰：“朕为此奴辈所卖，谓其精力有限，不知其有他遇也。朕弃之如几上肉耳。”

晋乡曰：“陛下少息雷霆之怒，此辈不足以污砧斧。臣更有所献，臣闻洛阳城中有一美少年者，姓薛，名敖曹。其人年近三十，才貌兼全，且肉具雄健，非易之、昌宗辈可及。陛下下尺一之诏，使臣御命召之，必能畅美圣情，永侍几席。”

后曰：“汝识其人乎？”

晋卿曰：“臣未识其人。闻乡中少年言：‘手不能握，尺不能量，头似蜗牛，身似剥兔，筋若蚯蚓之状，挂斗粟而不垂。’”

后倚帏屏而叹曰：“不必言，已得之矣！”乃出内帑黄金二锭，白璧一双，文锦四端，安车驷马，手诏敖曹。其诏曰：

“朕万机之暇，久旷幽怀，思得贤士，以接谭宴。闻卿抱负不凡，标资伟异，急欲一见，慰朕饥渴之怀。其诸委曲，去使能悉。毋专洁身，有孤朕意！”

晋乡奉召，即赍金帛访敖曹。金见敖曹，敖曹曰：“下贱之资，汗渎圣德，非臣所宜，不敢奉命。”

晋乡曰：“足下不欲行于青云之上，乃终困于闾阎之下。”

敖曹曰：“青云自有路，今以肉具为进身之阶，诚可耻也。”

晋乡耳语曰：“足下能高飞远举，出乾坤之外。且汝尚不知人道，非今圣上，谁可容者？”

敖曹不得已而行，在道叹曰：“贤者当以才能进，今日之举，是何科目？”晋乡飞报太后，后连遣宫奴侍郎，驰骑促之。

既至，晋乡引敖曹入见后殿。拜毕，命坐，赐茶讫，命侍嫔导之，浴于莹玉室，赐腻髓汤沐浴，且脱内外服以诱之。曹肉具昂然自露，宫嫔掩口而笑，退曰：“圣上今日得人矣！”

浴罢，衣以云翱鹤氅之服，束以七宝剑绦，戴以九华碧玉之冠，韬以乌巾，望之翩翩如神仙中人也。后大悦，抚掌而语曰：“仙降于吾所。”促大官具膳，晋乡三人者坐，用红玉大莲花杯酌以西凉州葡萄酒，捧赐敖曹。凡数行，曹方欲大嚼，而后已意动，面色微红，殊不在酒。顾指左右于华清宫东暖阁设软衾细褥之类，敕晋乡且退。后自携敖曹手入，与之并肩而坐。俄而，两小鬟捧金盆蔷薇水进。后麾之出，自阖金凤门，横九龙锁。诸嫔御往来于门隙窥视之，故得始末甚详。

后以蔷薇水澡其牝，谓敖曹曰：“晋乡言汝尚童身，未识人道，有诸？”

敖曹曰：“臣不幸遗体过大，蹉跎数载，甘守鳏寡。今奉圣诏，惶惧不知所出。臣粗猥之质，不足以任圣体，乞先令嫔御试观之，具可否，取进止。陛下暴见，恐惊动圣情，臣当万死。”

武后曰：“肉具大至此邪？朕当亲览焉。”

遂令脱去中裾，后睥睨坐，久视其累垂伟长，戏曰：“卿勿作逗留，徒忍人也！”

眨敖曹肉具尚软，后引手抚弄，曰：“畜物诈大，尚未识人道。”

乃自解衣，出其牝，颅肉隆起，丰腻无毳毛。曹避不敢前。后引其手，令抚摩之。曹肉具渐壮，俄然而跷，脑窝中肉皆块满，横筋张起，坚劲挺掘。

后捧定，如获宝曰：“壮哉！非世间物，吾阅人多矣，未有如此者。昔王夷甫有白玉麈柄，莹润不啻类，因名麈柄，美之极也。”

武后抚弄之际，情思纷荡，乃枕龟玆游仙枕，用偃月墩褥其腰仰卧。敖曹以手提后双足，置于牝口。后以两手导之，初甚艰涩，不能进。

后曰：“徐徐而入。”

曹欲急进，后勉强承受，蹙眉啮齿，忍其痛，仅没龟棱。既而淫水浸出，渐觉滑落，遂又进少许，后不能当，急以手牵其裤带，缠中之半。

后谓敖曹曰：“麈柄甚坚硬粗大，阴中极疼痛，不可忍，宜稍缓往来。少息，再为之。”

未久，敖曹觉后目慢掌，热颊赤气促，淫水溢下，后渐以身就曹，遂稍用抽拽。至二百回，后不觉以手攀敖曹腰，飒声颤语，双眸困闭，香汗尽出，四肢耽然于墩褥之上。

敖曹曰：“陛下无恙乎？”

后不能言。曹欲抽出麈柄，后急抱曰：“真我儿也！无败我兴。”

曹又浅抽深送者数百回，淫水汪汪，湿透裈带。后抚敖曹肩曰：“卿甚如我意，当加卿号如意君也，明年为卿改元如意矣。”

敖曹曰：“陛下血气未衰，容姿转少。臣之驽才，足可展力，何叹脱也。臣在阎浮间，未获一遇妇人，今日始知人道之乐，于臣之计遂矣。俱臣猥陋之形，冒犯玉体，擢发不足数其罪。倘承不弃，使得常侍衾褥，虽死犹生也。”

后曰：“如意君，汝若不怠于我，我岂顷刻怠汝乎？自今勿称臣、勿呼陛下，我与汝夫妇情深，君臣之礼当绝。”

敖曹曰：“臣尝惧不测之死，安敢抑尊就贱？惟陛下爱臣，故耳。”

然曹与后交接之久，于其谐谑笑语之间，麈柄少缓。

后曰：“倦乎？”

敖曹曰：“未知足，焉知倦。”

后又曰：“汝乍然人道未知所以快乐。然极情恣欲，尚有日时，必我少怠，斯可止矣。”

曹亦握起后足，曰：“且稍倞。”急取缯巾，藉其牝口，拭麈柄。愈拭愈劲，因复进之。

后曰：“饥饿士也，何无厌饱如此？”

后意欲少息，见敖曹淫心正炽，纵身任其抽送。后情益悦，摆摇甚急，淫水旁溢，牝中气热如蒸，往来声滋滋不绝。

曹举腰干之，后抱定曹作娇态，曰：“如意君，汝为人毒害，令我快活死也！”两倦猥贴，久之，后曰：“可休矣。情不可极也。”

敖曹曰：“奚为惮烦，有心请客，宁畏大肚汉耶？”

后曰：“君能吃得多少茶饭？”

敖曹曰：“臣食若填巨壑，饮若灌大川！”

后曰：“如意君之言，大费主人物料。”

敖曹曰：“臣情兴已发，望陛下优容。”乃密解裈带两匝，又进之。后觉牝中逆急，知敖曹有所欺，乃曰：“卿甚罔上耶？”

曹曰：“观过斯知仁矣，望陛下少加容纳。”

后曰：“容忍固是好事，但苦乐不均之甚耳。”

曹不听，又进二寸许。后不能禁拒之，任敖曹往来抽拽，至精欲泄之际。曹初不知，及往来，乃置麈柄直抵牝屋之上。牝屋乃妇人极深之处，有肉如含苞花，盖微柝。男子垂首至其处，觉其翕翕然畅美不可言。后觉敖曹麈柄首昂健，牝屋急蹲，知其泄，怡然感之。敖曹盛年久旷，一泄如注，淫水涌起，以身贴定。

后曰：“我匮矣！”以裈衣拭其牝而起。良久，乃敕开扉视，日已晡矣。

与曹宴于前轩，后情大悦，拜牛晋乡为左监门卫将军知内侍省事。赐金瓮一，实以珠，银瓮二，实以金，彩帛千段，钱三万缗，劳之曰：“汝贤于魏无知远矣，千金玉不足比也。”

明年改元如意元年，肆赦覃被，过于常制。时右仆射杨执柔持奏曰：“百官奉诏改元，多不喻如意之旨。既非瑞物，又无关治道，请更之。”

后曰：“我所出畴敢他议？”罢执柔官，自是众惕息，不敢议。

后爱敖曹之极，欲夺二张官爵与之，且为治大第。敖曹固辞曰：“陛下外多宠，圣德所损非细，奈何复有此举。且臣孑然一身，治第何为？”后益怜之。

长寿元年，皇嗣妃刘氏、吴氏询知如意君之繇，因相与为言，曰敖曹肉具如驴，武后容受有馀。后闻之，大怒，曰：“鼠辈敢尔！”俱赐自尽。

后性多猜忌。高宗时，嫔御凡所疑者，后辄以细故杀之。后曹多所护持，得免者众。

自是常与曹坐则叠股，寝则连肩，情爱万状。后常谓曹曰：“我读《春秋》，晋献公惑于骊姬，至杀太子申生，逐公子夷吾、重耳而不悔，我心以为太过。今我得情爱深溺，如笑晋献公之爱骊姬尚浅也！”

曹惶恐谢曰：“臣初入宫，皇太子已迁于庐陵。若以骊姬比，臣实未尝有间于陛下子母之间，使外廷闻之，非臣之福也。”

后曰：“我宠爱君太功，不觉言至此。”

延载元年二月，后于内苑构挹香亭。后与敖曹宴乐于亭上，后酒至半酣，情思恍惚，笑谓敖曹曰：“我虽与君久相交狎，未尝全入麈柄。”

是日，陈设玲珑销金帐于亭中，后与敖曹搂抱曰：“今日试与君尽著麈柄，以畅其美，但不可怆悴，令人受苦楚耳。”

敖曹曰：“臣与陛下寻交，感所馀不多，但尽心奉承，陛下情兴美快，不觉有所增益也。今日苦楚岂不负臣忠心乎？”

后笑曰：“不然，但畏其坚硬锐进耳。君若缓缓抽送往来，诚所不惧也。”

后乃仰卧高枕，以叠褥藉其腰。曹乃握麈柄投后牝口，研摩濡首，不令深入。后情动不能禁，急欲麈柄进深奥处。曹故浅浅进送，淫津流牝口，若蜗牛之吐涎。

后令曹深入，曹忽然抽出，后作娇声顾曹曰：“短命贼，何为尔？”曹乃直送至尝缚裈带处且谓后曰：“深入妙乎？”后瞑目笑曰：““款款送进！”曹不听，又进二三寸。后曰：“仓卒！”曹复蹲踞，以两手扶后股起，看其出入之势，知后美畅，复进二三寸。后曰：“异哉！此境界非凡，吾其死矣！”于是声啭颤娇气促，乃跷两足架于曹背，扳抗者数十番。

曹扶后股上下抽拽往来甚急，曹戏之曰：“牝中可热痒否？”

后曰：“美不可言！且问所馀几何？”

曹曰：“二寸馀。”

后曰：“此处犹涩，所谓渐入佳境唯可也，更不可尽入。”

曹曰：“到此地位，势不容己。”戛戛然而进，直至根间不容发。

后欢甚通体，著曹举腰，摇荡掀腾者数百回，乃视敖曹低语曰：“且勿动，我头目森森然，莫知所以。”

曹之兴方作，神彻至脑，复送麈柄百馀度，牝中淫气流绵不绝。武后失声大呼曰：“好亲爹，快活杀我也！且少住片时往来，过急难禁。”曹不听，则牝中之津滴滴而下，其声犹数夫行泥淖中。

俄而，后两足舒，宽目，闭齿紧，鼻孔息微，神思昏迷。曹大惊，即取出麈柄，扶后起坐，久而方苏。

曹曰：“陛下何故如此，惊惧微臣，不敢为之。”

后瞪目视曹，遂抱曹作娇泣声曰：“兹复不宜如此粗率，倘若不少息，我竟而长逝矣，汝则奈何。”

曹曰：“陛下不耐事，险惊破臣胆，不得毕佳兴也。”麈柄因惊渐痿。

后曰：“姑舍是，幸我一身未死，尽令君有受用处。”

后枕曹股，以面猥擦麈柄，曰：“我年大，思一奇汉子，不意因晋乡荐得子如此之大。相遇虽晚，实我后福，切不可效易之辈，有始无终也。”

曹曰：“若轻舍陛下，神明共殛之。陛下执生杀之柄，臣若渝今日之言，刀枪万死可也。但不知陛下日后何如耳？臣本贱人，不遇陛下，岂知裙带之下有如此美味乎！”

后曰：“汝非我不能容；我非汝无以乐。常忆我年十四，侍太宗。太宗肉具中常，我年幼小，尚觉痛楚不能堪，侍寝半年，尚不知滋味。二十六七时，侍高宗。高宗肉具壮大，但兴发兴尽但由他，我不得恣意为乐。幸彼晏驾，得怀义和尚，其肉具初不如高宗，入炉之后，渐大渐长，极坚而热，通夜不休。沈怀璆亦壮大，舍命陪我，连泄不已，以至得病。今昌宗、易之兄弟，两美丽少年。易之肉具颇大，昌宗长至六七寸，亦足供我快乐，而一泄后，再不肯举，甚至中痿，我甚恨之。此数人肉具皆及人间之选，然不如我如意君远矣。自今以后，不必尽根没脑，但入其半亦足矣。”

后是时年已弥高，姿容愈艳，齿发不改，然老阴少阳，不无一损一益，曹筋力颇倦。

偶少憩锦芳亭前轩，海棠盛开，后折一枝举插云发之傍，酥胸半露，体态妖娆，乃倚翠屏斜视于曹。曹情思跃然而起。两肩并立，两口相猥。即布软褥交会，必尽其欢，如此数回，不可胜记。

后自是日临朝，张昌宗、张易之在列，不堪顾盼，恩赐渐稀，退朝之后亦无宣召。二张窃自惊疑，不审其故。一日后幸华林园，召非门学士宴，昌宗、易之在焉。后见其两颊如桃花，巧笑美盻，不觉情动，令各进一玉扈酒为寿。昌宗微露手腕，与玉同色，后以指甲掐之。既罢酒，召入宫，昌宗谓且见幸矣。及门，后却立，秋波送情。良久，乃曰：“无奈何，我非薄子也！”顾官者赐以黄金千斤，并赐易之金千两，令出。二张益疑之，访知敖曹在宫中擅恩宠，惟洪叹而已。后亦内自愧，时时幸北门慰抚昌宗、易之，欲谑如故，赏赉不赀，惟不及乱。

元统元年初夏，霖雨方霁，后携曹手游于后花苑。绿柳丛中，幽禽相偶呼名。后淫情顿发，叹曰：“幽禽尚知相偶之乐，可以人不如鸟乎？”促命诸嫔女铺蜀锦墩褥于幽密之处，笑谓敖曹曰：“朕与君今日当效禽鸟之乐。”遂各去下衣，后乃伏于裀褥之上，两股竖起，令曹以麈柄从牝口后插入牝中取乐，手摸两乳，似犊之欲乳者。汩汩数声，其欢乐之情有难以形容者。

后一日谓曹曰：“朝来见六即映初日，如出芙蓉，五即亦自鲜洁。”

曹曰：“君子不夺人之欢，陛下何不宜入分夕奉衾枕。”

后微笑曰：“食南海生荔枝，觉青李如嚼腊也；观于海者难为水。吾其已夫。”

曹曰：“臣不敢作酸。”

后曰：“君自不酸，我不奈他甜也。”相与抚掌大笑。

是岁六月，暑久。后临清风阁，以金盆浸南海龙鳞舌，其舌凉气袭人；铺渠胥国碧绡辟尘软褥，上设高丽龙须席；焚扶南瑞龙脑香。后祖卧于席上，睡思正酣，敖曹奄至其旁。时明月如昼，后体玉莹，辉彩卷映。敖曹淫思顿发，遂揭麈柄徐徐插入牝口。后于梦魂中作痛苦声，乃觉，星眸惊闪之际，被敖曹已抽拽数十次。

后曰：“不俟君命，深入禁闺，汝当何罪？”

曹曰：“微臣冒死入鸿门，惟思忠于主耳！”

后大笑，纵身任其抽送，敖曹又将后臂腕，架著肩项，扶起两足，兜而行之。后讪笑曰：“彼娼妓淫妇尚未如此，惟吾与汝二人，心狂意荡，无所不为耳。”

后中秋夜，后与曹于上阳宫集倦殿玩月。觞荦酬酢，切切私语，欢笑之际，不觉欷歔，大抵乐极悲生，人之常情也。宫嫔中最敏彗者上官婕妤知后意，乃捧觞上寿，侑以歌曰：

“金风澄澄兮，万籁寂。珠露湛湛兮，月如璧。当此良霄兮，奉玉后。至尊拥仙郎兮，千载于飞。犹复惆怅兮，不自愉。月中仙子孤怨兮，当何如耶？”

后悦，令上官歌欢，曹进。上官歌曰：

“月皎皎兮，风生建章。芬袭袭兮，良霄未央。凤凰于飞兮，和鸣锵锵。少年不再兮，冉冉流光。愿子努力兮，奉我天皇。”

曹饮讫，举杯奉后歌曰：

“瑶台九重兮，倦景茫茫。云泥有间兮，何敢相忘。愿圣寿齐天兮，永无疆。出入云汉兮，相翱翱。”

歌罢，曹乘酒兴，无复君臣之礼，抱后于怀，以酒浸渍其乳，曹自饮其半，馀半使后饮之，后欣然承受。而已，携手归于大安阁少息，后悉去衣裳，止著岭南筒布短襦，与曹猥抱。命取桂林小天香饼，后亲细嚼之，以舌送沁曹口。

后乃举一足傍，曹乃擦麈柄，斜投牝口，两相淫荡，忽已入牝。后举身，侧而就之，至尽其根，往来抽送，无复切切疼痛之态矣。于是令小嫔持烛立侍于旁。后以纤手拽麈柄，令曹仰卧，后以牝口就曹麈柄，遂跨马而坐，一举一落，麈柄渐入牝，惟根尚馀三四寸，曹仰身送之，后笑曰：“汝为人太毒害，欲便了我。且勿动，我欲著看其往来之妙耳。”

后以两手撑榻，垂其首而玩之，情兴摇荡，淫水淋漓，凡五换巾帕，且三鼓矣。后当斯眨，四肢不能举动，曹恐后力乏，转后在下，极力抽拽，往来数百回，直送至根。复抽至牝屋，又百馀回。后目暝颤声不绝，谓敖曹曰：“此一交会取乐，比往常不同，真快活死我也！与我着力多要，一时我便死也不妨。”

后良久不作声，曹觉精欲泄，耸身极力抽拽送之。后口齿相嗑，脸红鼻青，忽失声大呼曰：“真我儿！我实死也。”一泄如注。

曹力少倦，抽出麈尾为之息。后情尚未休，用缯巾拭净麈柄，头枕曹股，以脸猥麈柄，以口吮之。回顾小嫔在旁秉烛，觉有惭色，即令小嫔曰：“汝等亦口吮之。”麈柄头阔，口不能容，惟咬咂而已。

后又谓曰：“此畜物独我能当之，然几死者数。若汝等，死已久矣。”小嫔笑而不答。言未已，后紧抱定曹，曹麈柄复硬，再与交合，尽力抽送数百回，后乃体疲兴尽而止。

一日后花苑奏芍药开，后置酒与敖曹赏之。半酣，后曰：“卿多健，臂力能抱我且行且战乎？”

敖曹曰：“善。”

俱脱下衣，使后抱其项，置两足于腰间，插麈柄于牝内，绕芍药栏。再行数步，则小立，伎乐奏红药当阶翻新词。以口吸软金杯，相令吐而饮。庭有两白鹿舞鹤，感之亦阶孳尾。左右无不掩口者，后行之自若。

复一夕，后与敖曹欢会过度，联臂相猥而寝，至日高犹未起。后谓敖曹曰：“卿若读书登甲第，位至宰辅不能有此奇遇，子之尽心于我可谓至矣。子饮食衣服与至尊等，我之待子亦不薄矣。我欲爵汝贵汝，汝又恳辞，当取汝之兄弟宗族富贵之，决不爽信。”

敖曹曰：“臣向者云，孑然一身，陛下忘之耶？臣非以才进身，臣诚无所希富贵第有积诚悃中畜久矣。臣今不避斧钺言之，陛下必不听。陛下幸而听，臣虽死之日，犹生之年。”

后曰：“吁！如意君，何言也！我一身已付君，岂有言而不听者乎？”

敖曹曰：“陛下既已许臣言，臣当敢言。皇太子何罪？废为庐陵王，远谪房州？况闻比来改过自新，天下但谓陛下欲削唐社稷。臣恐千秋万岁后，吕氏之祸及矣！人心未厌唐，陛下宜速召庐陵王来，付以大位，陛下高拱九重，何乐如之？”

后有难色。敖曹曰：“陛下如不从臣，请割去阳事，以谢天下。”遽起小匕首向麈尾欲自裁。后急争夺之，麈首已伤入半寸许，血流涔涔。后起用净帛拭干，以口呵之，且泣且骂曰：“痴儿！何至此也？”

敖曹曰：“臣之为儿，乃片时儿耳。陛下自有万岁儿，系陛下亲骨肉，何忍弃之？”

后心动，敖曹自是每以为劝。后得狄梁公言，召庐陵王，复为皇太嗣。中外谓曹久秽宫掖，咸欲乘间杀之，及闻内助于唐，反德之矣。

元统二年，后春秋七十有六，时每不豫，饮食减少。一日谓敖曹曰：“我与汝好合，数年以来，比翼连枝之不苦，但好物不坚，好事多磨，我觉精神大不如前矣，其若汝何？”

敖曹曰：“陛下不言，臣亦不敢启齿。陛下春秋高，房欲过度，似非颐养之道。且一旦不讳，臣从殉九，原非所恤。第恐粗丑之质，遗秽圣德耳。”

后曰：“然！吾为汝思之。”

又数日乃曰：“吾得计矣。吾诸侄中，惟魏武王武承嗣最良善，吾所钟爱，可养汝彼第中。俟吾有凶问，即变姓名，吴蜀间作一大富人可也。”次日召承嗣，谓曰：“吾之幸薛敖曹，汝所知也。吾爱汝异诸子，令寄留汝第，汝善待之，勿间其出入，如外人知之必为汝后患。”

承嗣惊惧，答曰：“敢不知命！”

是夕，后命置酒，与敖曹为别。丸豹胎、驼峰、红羊尾、苍虬脯，极水陆珍品。西极西凉，南至暹罗，名酒悉备。后以七宝金叵罗酌送敖曹，每一杯叙数语，呜咽泛澜久之。敖曹尽量痛饮至醉，泣而言曰：“臣自此以后不复闻环佩之声矣。陛下强玉石自爱，倘万岁后，臣犬马之报未尽，愿降芳魂于梦寐，臣尚得仿佛以侍也。”

后闻言愈加号恸，良久，强发声曰：“如意君健在，勿恋我衰朽之人也。”后谓曹曰：“我闻民间私情，有于白肉中烧香疤者以为美谭，我与汝岂可不为之？”遂命取龙涎香饼，对天冉拜、设誓讫，于敖曹麈柄头烧讫一圆。后于牝颅上烧一圆，且曰：“我为汝以痛始，岂不以痛终乎？”

既就寝，谓敖曹曰：“人生大恨亦不过如此苦耳。今夕死亦作乐鬼，可也。”因命历记作过风流解数，逐一命敖曹为之，各过十馀度，至天明俱奄然龙褥之上矣。

是日，赍黄金三百斤、珠一斗、珊瑚宝玉弥是、衣服五十袭与之，同载至承嗣家。薛涕而别。后顾承嗣曰：“事薛君如事我也。”

承嗣自是日夕待敖曹惟勤，每宴使宠姬温柏香歌以欢之。柏香乃长安名娼也，后为承嗣妾，素慕敖曹丰姿仪彩器用目色相授。中夜奔就曹，与之交接，百计不能入，濡首而已。柏香情极，齿啮曹臂而去。

后火疮愈，病亦渐安。游后花苑宴，见二张才色，不觉后生愧爱，召入宫，谓昌宗曰：“吾数年来如为人魇者，今日始知有卿耳。”昌宗亦不敢问。然与交媾之际，此讶其小，彼讶其宽，勉尔苟完，终不欢畅。次召易之，亦然。

更月馀，乃以明珠一颗、红相思豆十粒、龙涎饼百枚、紫金鸳鸯一双，遣小珰至承嗣第密授敖曹，内锁金龙凤笺一纸，书曰：

“前者草草与子言别，静言思之，殊是伤叹，每每至花朝独饮，月夜独眠。粉黛满侧，无一知己。泪光濙濙，时在衫几。昔日何乐，今日何苦；昔日何短，今夕何长。一刹那便作人天，咫尺间顿成胡越。人生有几，堪此生离？今遣信相闻，于月圆之夕，用小犊车载子从望春门入，少留数日，以修未了之缘，且结来生之好。勿云岂无他人，跂予望之引书指不多及。”

笺尾又附一诗云：

看来成碧思纷纷，憔悴支离为忆君。
不信此来长下泪，开箱验取石榴裙。

敖曹读之下泪，作奏与小珰去讫，既而叹曰：“再入必不出矣，见机而作。本双太日，此言非欤，吾今已脱火宅者。”是夜不令承嗣知，轻赍金玉，窃其千里马，从西门而去。承嗣大惊，遣骑四布寻觅，不知所在，具由奏闻请罪。后惟悲叹而已。

昌宗知后意，乃指万金觅南海奇药服之，与易之养龟弥月而后进御，复大有宠。至后末年为皇太子、张丞相所诛，于御幄之傍肢体屠裂。

皇太子即位，德敖曹，问访不获。后天宝中，人于成都市见之。羽衣黄冠，童颜绀发，如二十许人，谓其得道云，以后竟不知其所终。

阃娱情传　终



跋

史之有小说犹经有注解乎？经所蕰，注解散之。迺如汉武飞燕内外之传，闺阁密款犹视之于今，而足以发史之所蕰——则果犹经有注解耳！顷得则天后如意君传，其叙事委悉，错言奇叙，比诸诸传，快活相倍。因刊于家，以与好事之人云。

庚辰春　相阳柳伯生

