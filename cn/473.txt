绿烟琐窗集 - 富察明义
　四言古诗
　　题林瀞溪竹苞松茂图
　五言古诗
　　次寤言韵
　　杂感诗用古诗十九首韵
　　游陶然亭 有序另录
　　滦阳官舍即事 乌桓古边地滦阳令
　　别勉斋
　　题张幼慈都门握别图次罗两峰韵
　七言古诗
　　云麓六兄南征书扇送之
　　云麓六兄南征书扇寄之
　　题家兄印谱后 时家兄有滇南之役
　　梦张芑塘 即次其登金山用东坡韵
　　赠程文起 即镜湖主人也
　　赠博敬斋额驸
　　赠刘青溪
　　寒夜闻柝 和捕鱼青溪韵
　　罄馥歌 次原韵
　　题林瀞溪画扇
　　题湖村清夏图
　　允中将军善射作诗壮之
　　赠蒋捕鱼
　　送勉斋出使乌斯藏兼呈云麓
　　题晴村画兰竹歌
　　题庆晴村春江返棹图
　　和张芑塘题周亦园米颠一品石
　　赠白靖菴
　　赠王回澜
　　中元夜闻歌漫成长句
　　题和潜斋松窗读书图
　五言律诗
　　和伊峻斋见赠原韵
　　寄家兄
　　和伊峻斋韵三首
　　和晴村韵
　　为伊峻斋购马不得而赋此
　　晚凉即事
　七言律诗
　　东风
　　寄云麓六兄
　　伊峻斋续婚作诗贺之
　　过昭君墓
　　云岗寺
　　病中杂感诗八首
　　和蒋捕鱼燕子矶原韵
　　病中重阳作示捕鱼青溪兼寄以糕
　　答捕鱼青溪和重阳句仍用原韵
　　初冬七日赏盆菊四种分得菊名鹅翎管限韵
　　盆菊四种遗夕阳，黄末咏诗以补之用前韵
　　赠斌四将军
　　喜蒋捕鱼见过即次其见示韵
　　次伊峻斋元宵见示韵
　　小花烛诗
　　重至张湾有感而作
　　题张幼慈朐阳送别画册
　　秋柳和墨禅上人韵
　　即席赠庆郎
　　芍药和陈宝村韵
　　送春
　　寒郊晓意
　　送程镜湖南昌归兼祝其尊人八十
　　倾城和程南耕先生韵
　　罗山早发
　　闻歌偶感
　　和韵戏答庆似村
　　雪夜闻雁即次昨见示三韵 时予有塞北之行
　　和庆晴村冬夜即事韵
　　和解吉庵生子原韵
　　送墨禅上人南归同拈香真二韵
　　和绿村见赠韵
　　咏剑
　　伊峻斋候缺闲居作诗慰之
　　读似村贺诸昆玉纳宠之作喜赋二章呈政
　　余将 扈跸天津用绿村见赠韵留别诸君子
　　醉后漫成和韵
　　和张芑塘饯腊迎春二韵
　　和陈保村见赠原韵
　　赠和奕斋
　　和庆六似村韵
　　伊峻斋改职工部
　　寄益庵兄
　　访墨禅上人不遇
　　和似村题云郎词序韵
　　润斋主人题诗拙集辱命属和因次韵呈政
　　和晴村题绿烟琐窗集韵
　　扈跸巡堤过浑河浮渡
　　宿秋兰题僧壁
　　宿秋兰再题僧壁
　　舟行子牙河
　　宿台头遇风
　　天津城
　　醉后作示和九奕斋
　　访云蓝不遇
　　晚霁 同理斋大侄限韵
　　和晴村韵
　　和晴村有怀似村之作
　　和王回澜卧疴原韵
　　叠前韵和理斋侄
　　和王回澜见赠原韵
　　和王回澜叠韵之作
　　叠前韵和王回澜
　　和庆两峰迁职见示原韵
　　寄庆似村解吉菴
　　题沈竹溪奚童调鹤图
　　晚窗独酌偶忆荷池之作
　　无题
　　和庆晴村苦雨漫怀二韵
　　和解吉庵原韵兼怀雅堂似村诸君子
　　和庆似村韵
　　滦阳怀古
　　和庆似村韵
　　次庆似村生子二韵
　　和庆两峰赋鹰原韵
　　霁轩姊丈寓中和韵戏作
　　无题和韵
　　无题和韵
　五言绝句
　　寄怀云麓六兄
　七言绝句
　　寄熙载五兄
　　和伊峻斋韵
　　丽情词
　　红梅诗
　　闺词
　　中顶竹枝词
　　题《红楼梦》
　　失燕诗
　　听歌醉后作
　　和雨苍侄听歌原韵
　　新月
　　新柳
　　新燕
　　新蒲
　　新茶
　　新萍
　　新篁
　　新苔
　　新蝉
　　和镜湖主人留别八韵
　　忆云郎 次敬斋忆秦淮韵
　　附云郎来札
　　云郎诗 和韵五首
　　庆郎诗引
　　送勉斋奉使乌斯藏为歌者庆郎作
　　和晴村见示移居二韵
　　次无题韵二首
　　次七夕原韵
　　新春过庆似村宅戏赠
　　蒋捕鱼刘青溪吴绿村辈即席拈韵题云蓝词序次韵答之 以云郎无双四字为韵
　　醉后示恩五公
　　和奕斋醉后索诗走笔应教 限东字韵
　　再叠前韵和李赓堂二首
　　过国雨苍侄宅访毛海客 小史顾药香出素册请诗，约海客同赋
　　雨苍海客携药香见访醉后再叠前韵
　　柬捕鱼
　　题寺壁画竹一竿
　　赠阿凤
　　醉归马上口占四绝句书示国雨苍侄及小史阿凤
　　题符郎所赠歌扇
　　戏题李赓堂（堂）扇 扇为瑶华道人书
　　和晴村十绝
　　和庆晴村会饮含晖堂见示原韵
　　七夕遇雨
　　和特灃兰七夕后一日见双鹊原韵
　　题画
　　山窗
　　昨夜
　　即席赠云郎
　　寄云郎
　词
　　小花烛词 调寄《内家娇》
　　题伊峻斋画碣石观海图 调寄《内家娇》
　　和晴村题云蓝词韵 调寄《凤凰台上忆吹箫》
　　和回文三首 调寄《菩萨蛮》
　　次见怀原韵 调寄《祝英台近》
　　云郎词  调寄《望江南》
　　又 附庆兰似村题云郎词后
　　送毛海客归幕 调寄《沁园春》
　　题歌者扇 调寄《风流子》
　　古意





ÁÁÁÁÁÁÁÁÁÁ：doosho.com　1，2，3，4，5

ББББББББББ：doosho.com　

ĆĆĆĆĆĆĆĆĆĆ：doosho.com　

ĎĎĎĎĎĎĎĎĎĎ：doosho.com　

ÊÊÊÊÊÊÊÊÊÊ：doosho.com　

♀♀♀♀♀♀♀♀♀♀：doosho.com　

ĞĞĞĞĞĞĞĞĞĞ：doosho.com　

ĤĤĤĤĤĤĤĤĤĤ：doosho.com　

ĨĨĨĨĨĨĨĨĨĨ：doosho.com　

ĴĴĴĴĴĴĴĴĴĴ：doosho.com　

ЌЌЌЌЌЌЌЌЌЌ：doosho.com　

ĹĹĹĹĹĹĹĹĹĹ：doosho.com　

♂♂♂♂♂♂♂♂♂♂：doosho.com　

ŃŃŃŃŃŃŃŃŃŃ：doosho.com　

ÓÓÓÓÓÓÓÓÓÓ：doosho.com　

φφφφφφφφφφ：doosho.com　

ℚℚℚℚℚℚℚℚℚℚ：doosho.com　

ŔŔŔŔŔŔŔŔŔŔ：doosho.com　

ŚŚŚŚŚŚŚŚŚŚ：doosho.com　

ŤŤŤŤŤŤŤŤŤŤ：doosho.com　

ÚÚÚÚÚÚÚÚÚÚ：doosho.com　

≚≚≚≚≚≚≚≚≚≚：doosho.com　

ŴŴŴŴŴŴŴŴŴŴ：doosho.com　

ϰϰϰϰϰϰϰϰϰϰ：doosho.com　

ÝÝÝÝÝÝÝÝÝÝ：doosho.com　

ŹŹŹŹŹŹŹŹŹŹ：doosho.com　



绿烟琐窗集 - 富察明义







内容简介


该书为清代满族诗人富察明义《绿烟琐窗集》的点校本，书后辑录明义佚文、友人部分唱和诗文以及前辈学者的研究文章，对《红楼梦》及相关研究具有重要参考价值。


附录一：明义佚文、佚诗辑录

附录二：明义研究资料辑录

附录三：读《绿烟琐窗集》书后（朱南铣）

附录四：明义及其《绿烟琐窗集》（吴恩裕）

附录五：《绿烟琐窗集》校点后记（王湜华）



中国艺术研究院整理本《绿烟琐窗集》




前  言


《绿烟琐窗集》手抄本，清•富察明义撰，现藏国家图书馆。全书以诗体类编，计四言古诗一首，五言古诗九首，七言古诗二十一首，五言律诗九首，七言律诗一百二十五首，五言绝句一首，七言绝句一百一十一首，词二十五首，古意诗二十首。

其中《题红楼梦》二十首七言绝句是迄今所知除脂批之外最早直接题咏《红楼梦》的诗作。自从上世纪初胡适发表《红楼梦考证》引用了袁枚转述的明义两首《题红楼梦》诗以来，明义便受到红学研究者的关注。

深度研读《绿烟琐窗集》，全面深入地了解明义个人背景、交游网络，全面客观地解读明义题红诗，为探索《红楼梦》的早期流传、版本信息、成书过程，具有有重大意义。

为此我们特点校出版，供读者研判。另外，我们又辑录了明义佚文、友人部分唱和诗文，以及前辈学者的研究文章作为本书附录，一并付梓。错误之处，在所难免，还请大家批评指正。





四言古诗

题林瀞溪竹苞松茂图


聿彼苍松，在彼幽岑。

清音自赏，岁寒知心。

繄嗟竹兮，于苞于箨。

志不可屈，节不可夺。

梁栋之才，不用何忧？

虚以居心，于道焉求？

既贞其志，亦高其操。

大夫君子，是则是效！







五言古诗

次寤言韵

鬰鬰官柳道，几度变鸣禽。

我来秋正初，凉风不满襟。

积潦横道路，禾黍连阡陌。

苇间听蛙鼓，叶底度蝉琴。

羡彼野塘鸣，载浮而载沉。

佳景随处有，乐地岂难寻。

少壮何所营，衰髪忽于今。

冈密亘西北，中有好泉林。

退耕忘不遂，性迟空怀吟。

驱马绕湖陂，日暮荷香侵。

朱华绿池句，高调诚堪钦。

悠哉鄴西园，千古醉人心。





杂感诗用古诗十九首韵

高冠何峨峨，长铗光陆离。

花甲行欲半，余生亦有涯。

但忧名不成，豈愠人不知。

晨兴折兰华，日暮揽树枝。

佳人日已远，坐期坐已缓。

春梦乱如云，迷途性不返。

鸡啼芳草歇，鸦归红日晚。

急欲报深恩，平生无一饭。

<br/>

我心已如厌，我肘任生柳。

冥然户下坐，鸦雀乱窥牖。

苦酒时润唇，好书不释手。

畴能为家计，学彼米盐婦。

命苟当饥寒，铜山亦空守。

<br/>

元相调玉烛，四海安于石。

行路无戒心，我亦乐为客。

亲聊有贶，装具颇从薄。

扬鞭策驽马，錾尔辞京洛。

生为大丈夫，屑屑羞营索。

身又非狡兔，何用多窟宅。

蛟龙蟠井中，屈虺不盈尺。

一朝振鳞飞，豈是饿寒迫。

<br/>

西伯拘于商，尼父困于陈。

其行豈不臧，其有豈不神。

胡为蒙垢耻，不能披其真。

身遭持共弃，名与道具申。

致令万代下，匍匐拜庆。

大哉，海水波浩浩无涯津。





游陶然亭 有序另录

毛公天下士，公子礼数优。

殷勤惜别意，致酒凌高邱。

旷哉陶然亭，使我开心眸。

霞雲虚景入，灌水清音留。

蛙声连苇岸，鹭下迴莎洲。

长檐架萝幔，方畦激清流。

肩背倚神京，直欲抚九洲。

徘徊未终极，霞起金乌妆。

车马已促驾，足迹尚勾遛。

勝地创不易，芳春去何遒。

追惟作者心，望尔新诗酬。





滦阳官舍即事 乌桓古边地滦阳令

行都山川势盤郁，草木绿扶苏。

遥望女墙中，殿阁凌空虚。

飞簷带广厦，高下千万区。

僧冠何峩峩，乃象指南车。

钟峰拔孤茎，石柱撑天隅。

佛寺亘西北，龙象阐鸿模。

疝疠永不生，年谷成斯湏。

我兄宰此邦，敌与佛力俱。

抚宇心颇劳，催科術每䜹。

衙堂无繁囚，里门少夜胥。

田畴散牛马，不觲事官兴。

连年减徭赋，恒復虑其无。

我行未入境，众口皆噞喁。

共谓明府君，父母恩莫逾。

翳自依居来，荏苒已月余。

闻闻与见见，百事诚不诬。

　　　　臺，中有红芙蕖。

暇时衔杯酒，天伦相宴娱。

谁言九夷中，君子不可居。

夜间弦歌声，疑是武城欢。




别勉斋

白雲在中天，可望不可及。

嗟哉此送子，我心诚非石。

世路多险艰，善自保举止。

我言止于斯，君行亦兹始。





题张幼慈都门握别图次罗两峰韵

居庸古塞门，是我旧经路。

别席叩征途，君言此中去。

关沟客者千，壮骑悉着鞭。

羊河水深濶，浊浪拍华鞯。

缓程与急驿，彼此不同势。

今我话前踪，竟成隔两世。

（余去春出使乌拉苏台，日驰四百余里，夜渡羊河，几被江涛所掩，至今言之犹不禁令人色动。）

治所远边陲，宦遊何日归。

临岐一执手，祝尔䭭无违。





七言古诗

云麓六兄南征书扇送之

南方火热不可到，况乃从军于夏时。

綌絺豈能禦天石，铁甲生熖愁肤肌。

唯君知义不避难，请缨摇辔出京师。

祖䢨下马别亲友，一二素好尤摧悲。

各出所爱赠行客，尽是雕金琢玉极穷奇。

而我探袖出一扇，百钱之值奚尔为。

众人相视掩口笑，唯君手受而心知。

意云武侯提蜀卒，白羽所向皆披靡。

五月渡泸擒孟获，风流儒雅宛在兹。

君今此时临此地，更持此扇追雄姿。

暑塵战汗何以解，时时摇拂生凉飔。

暇时独坐一展玩，悲来抗韵读其诗。

因诗忆人更展扇，恍如对面于天涯。

比金比玉诚不足，有时或恐而相宜。

吁嗟行矣！

从此一挥手，直愿明年功成归国，猶值此爪期。








云麓六兄南征书扇寄之

前扇逐君去已远，后扇访君何日见。

时时不识热还无，寄去朱炎猶赤煽。

因我思君畏君热，不寄文鳞寄便面。

恐君见扇復思书，并把所书书上扇。

吁嗟别来五旬已，屈指计程应已半。

髀肉消磨剩几分，革带因循褪几眼。

知君怀家无别事，业经屡笔于前简。

融齐（五兄也）病興渐阑珊，阿男（亾二兄子也）书声已清莞。

其余自是君弗问，况尔安居亦完善。

唯弟喟然北窓下，风雨雞鸣时一叹。







题家兄印谱后 时家兄有滇南之役

壮夫尚耻雕虫技，君工篆刻斯何意。

昆吾寸折磨成刀，文心与发解粗细。

织浓长短不一足，印红如血凝笺素。

乌篆蟲书石鼓文，金薤银钩兼玉筋。

可怜腕刀千钧重，不为斩贼搴旗用。

孜孜日夜凿山骨，天地有知心皆痛。

年馀疊疊彚成谱，汪永二公跃以语。

空誇妙手过女娲，青天无噱今何補。

吾家䘵盛文脉浅，唯兄信仰攻书翰。

十年一职典千牛，利纯锥鎚孰不见。

吁嗟乎！

世间万物皆刍狗，用舍行藏我何有。

请看佳石厯多人，百磨今剩三分钮。

樗散尔来知更知，学书学剑亦奚为。

劝君广觅千方石，颠倒纵横刻此时。






梦张芑塘 即次其登金山用东坡韵

君不见，

长安市上日高时，红塵影裡人如海。

芑塘先生张促谋，去年别我今何在。

一身浪迹如頭陀，频年衣食空奔波。

不知意气向谁尽，但觉淋漓醉墨多。

一自南风返桂檝，北齐虚锁萧萧日。

鱼书不至雁无凭，教人时復阑干赤。

昨宵只是劳呤魄，不畏苍茫江路黑。

三更入我梦分明，月落乌啼醒却惊。

是谁逐我好相识，都缘阿堵无情物。

劝君好好住家山，莫厌妻庸与子顽。

解道相思思不已，梦魂常渡桑亁水。









赠程文起 即镜湖主人也

文王既没宣文迈，厥后斯文谁足賴。

宋儒崛起程拍淳，君其嫡胍傅真派。

泰山基大河源长，今闻今


望如圭璋胡不入朝相 天子致教吾道崇而光

闻君昔崴居南国，侠名直欲凌朱郭。

黄金散尽客不来，长啸出门披剑褐。

万里乘风作壮图，扶摇双翼摩天都。

适来腐鼠成滋味，曾被盲鸱笑也无。

嗟我世兄玉轩子（筠庭二家兄别孺玉轩），少年锐志攻经史。

可怜述作功未成，竟向蛮烟阵前死。

六尺遗孤今在兹，唯君可教则教之。

倘使他年有成立，亾兄泉下感何及。







赠博敬斋额驸

屈平千古妙文章，皎然日月争辉光。

后来作者谁能继，敬齐夫子传其芳。

敬齐笔力健于虎，披尽浇风还太古。

甘年树帜在文坛，长安名士畴能伍。

双离捥捥过江来，刘蒋二公寔俊才。

蘭樽会见时相把，运社应无日不开。

自笑顽躯殊善病，年来潦倒文园令。

时当风物向秋深，频起长杨献赋兴。

羡君意趣特雄豪，臂淂霜鹰出远郊。

鹄鸿不飞狐兔尽，归来窗下读离骚。




赠刘青溪

先生真是读书人，语言笑貌皆恭醇。

寻常发愤忘寢食，而无慕利希名心。

偶来长安设绛帐，同人画撤旱比让。

始知山斗揭天衢，致使迷生知向性。

嗟予早岁性顽冥，左臂雕弓右臂鹰。

迩来颇慕周震义，斩蛟射虎除羌腥。

初因蒋君识足下，既约二君过寒舍。

座中风采两仙人，霁月如风相照射。

爱君诗字极清妍，烟际芙蓉雨际蘭。

何日与君携手去，桃花流水问仙源。









寒夜闻柝 和捕鱼青溪韵

秋风淅沥秋月寒，梧桐露下金井阑。

长安万户悄复悄，谯楼鼓角声嘶酸。

金吾傅筹严禁夜，貔貅十万腰横铁。

铜壶银箭报初更，鲸音遍满三千界。

此时玉宇静无氛，巷杵闺砧杳莫间。

已叹投籖五更士，更憐击斗九边军。

隐隐水鱼敲貝若，远近遲连还互和。

年来羁客梦魂中，不放归家是寒柝。








罄馥歌 次原韵

洞房华室玳筵开，蘭膏银烛爛生光。

千呼万唤不见至，温听絲竹上歌场。

皓齿铿锵戛金玉，彩袖翩翻香馥郁。

红罗小步蹴芳裀，唱道年华　五六。

金铃翠帽齐肩䨱，绝胜鸦鬃宫鬓绿。

麝薰檀烟缭绕画，屏起舞双鹅鸟听。

人不管艳歌长，阿谁解惜杨柳小。

出门仰首见参横，入户重看未尽情。

便使筵前拚百醉，何如石上结三生。

唯看落絮飞，不见游絲断。

游絲粘絮絮粘丝，到底不分终不乱。

君不见，散花钱，買笑面。

奢不为饿寒羡。

古来贤者惜分隂，我辈韶光宇敢戝。

繁华转瞬总成空，何必千种计万种。

死后是非皆易混，眼前歌舞总难工。

吁嗟乎！

人生四头苦不早，宿昔青蛾变丑老。

我今痛饮尔长歌，莫听金鸡声报晓。







题林瀞溪画扇

山静日长如太古，谡谡松风吹瀑雨。

溪流百折碉千盤，石闭雲封无道路。

翠崖作障竹围墙，中有先生读书堂。

晓晴檐际鸟声碎，风㝎階前花木香。

客来笋蕨馀清供，客去琴书闻自擁。

夜深明月照窗扉，枕簟箫然澹无梦。

前身即恐是林逋，一生梅鹤为妻孥。

素心以结烟霞外，特倩良工绘此图。






题湖村清夏图

湖畔夏景何悠哉，䀳籬小舍绝纎埃。

峰峦障日看雲起，芦苇美起短雨来。

砌上芳茵铺绿草，墙根古篆剥苍苔。

翩翩又燕翻前浦，嘒嘒孤蝉噪老槐。

竹迳阴浓藏鹤笼，茅亭日午晒花台。

床头夜火烹新茗，窗下　缸覆旧醅。

涧水添池不待汲，迴风扫叶自成堆。

芒鞵筇杖寻僧去，雾笠烟簑棹艇回。

无限潇湘塵外境，谁人移向此中开。









允中将军善射作诗壮之

高堂突兀丹陛长，阶前百步大矦张。

将军少年美冠玉，朝迴衫履何徜徉。

琴书馀暇习武艺，一弯弓影开扶桑。

手如衡平身铁植，息深睇審神无傍。

决拾反机霹雳发，怒鸮决起凌风扬。

红星迸落天狗死，倏然宇宙迴清光。

呈嗟乎！

将军玅技世难淂，射㦸区区庸口说。

若使登坛长蜀师，何愁不灭金川贼。






赠蒋捕鱼

青溪渡口捕鱼翁，诗书篆刻殊精工。

兴来摇楫过江北，长安名士皆倾风。

嗟余小子忝将裔，少年拜职因门功。

童时不解勤记诵，今于此道如聋蠓。

每思我朝㝎鼎百余载，四海安堵无兵戎。

皇心崇文鄙武事，吴钓减价如凡铜。

况乃连年开科第，英雄束发投其中。

金门献赋殊风采，朝堂珥笔何雍容。

读书万卷取卿相，易如拾芥㣲倭躬。

回看武士立㦸下，奚啻松栢与蒿蓬。

一时荣辱判天瓖，封之宁不羞颜红。

若君更稀旷达士，羊裘不肯谒宸枫。

麒麟莫或施羁马，凤凰振羽摩高空。

豪情汗漫寄诗酒，醉眸睥睨窾鸿濛。

怜才更不遗韈线，论交直可托始终。

知我爱诗好篆刻，遂磨铁笔为雕虫。

偶然妙趣神冥合，从君腕底披五衷。

镌成红袖添香句，印来粉腻春光融。

开函即效米颠拜，拜君雅意惠无穷。

何时掛冠长啸拂衣起，与君携手高蹈竹林丛。

（捕鱼为余镌红袖添香之印）










送勉斋出使乌斯藏兼呈云麓

烟光淡淡天如水，万里春风拂遊箠。

勉斋一旦蒙君恩，委以鸟斯阃外事。

我闻其地远而险，路从巴郡西南指。

金川去蜀复无多，正值天狼掉狂尾。

自从前岁去薄伐，朝臭至今犹未止。

其他将士谁复论，怜我从征数昆季。

就中雲麓苦为冣，竟以多才受天忌。

曩者请缨战南国，肱股双伤几绝髓。

归来不肯把示人，但云举动如常已。

去岁西警首命君，稔日飞驰万余里。

两创齐发不暇顾，健仆中途马上死。

昨因川贼尚恃险，百将环攻未获利。

简书急下促君来，取径赴川助一臂。

新正才破接君书，知君轻装就道矣。

曾说征衫補即穿，着衫之人当何似。

我有一言告梁益，逆天之命神共殛。

勉斋若过剑门关，为我眺望诸君子。








题晴村画兰竹歌

晴邨善画兰与竹，胸藏九畹连千畝。

兴来泼墨写淋漓，不惜霜毫成束秃。

长条涧幅不可获，一笔两笔贵如谷。

豪家屏障兾生辉，蓬荜之门宁敢慕。

昨蒙过访适不在，将去怅然遗此幅。

归来拜展忘所疲，颇觉神魂入幽谷。

但见䜹枝袅袅美。

织景，秋叶娟娟散清馥。

只恨光风入座迟，却愁翠羽啼声住。

我识晴邨有妙趣，不与俗手同机柚。

分明写彼王者香，配以君子差不辱。

晴邨晴邨奈尔何，意有所乐笔能摹。

竹生孙枝兰结佩，晴邨妙墨老稀取。
















题庆晴村春江返棹图

长安城中春首月，九陌腾埃纷若雪。

马上谁家彩楦儿，东去西来贺新节。

咄哉我辈二三子，未能免俗复尔乐。

那堪万解尘填膺，欲觅千江水潄齿。

晴邨居士绝风雅，不是浮生绿绿者。

闻投画册命我题，个中景物殊潇洒。

旧间人说江南好，今日披图意缥缈。

半巨愁倚兾北居，几时会向江南老。

美人家在江之南，忽忽一别岁已三。

桃肥柳腻春波软，此情我与君俱远。










和张芑塘题周亦园米颠一品石

君不见五岳峨峨，其生物也一拳多。

巉巗磊落势各異，不知太古谁劖磋。

真形有圃传密简，分镇九土如星罗。

恨我生　巨灵掌，不能一一穷摩挲。

年来身世两局促，春萤缩蛹蜂藏窠。

衣宽饭饱午眼足，文林艺苑閒婆娑。

芑塘先生不余弃，叩门握手笑齿瑳。

薜荔为衣女萝带，若其人兮来山阿。

知我性癖好吟咏，呼毫索纸意靡他。

示以新题颠石句，奇文織组出天梭。

渴骥奔骧赴墨海，一吸直欲空千螺。

更将余兴挥杯盏，意气轩爽颜頳酡。

我思周君好古及顽石，怜才更不遗硕迈。

得此重珍兼大作，抚今怀古徃欢如何。

吁嗟人物两相磨，陵谷变迁桑田波。

焚诗碎石吾豈敢，安得辩口如悬河。







赠白靖菴


丈夫生有凌云志，刺股悬梁勤自励。

一朝委質圣明朝，四海花生期共济。

他人或有轻肥想，我辈绝无温饱计。

午胄且复自委蛇，即署何惭久留滞。

铅刀未获一割用，匏瓜漫作经年声。

龙女廻车海雾深，巫咸敷袵天关一。

洛阳作客多憔悴，官廨依居颇偃憩。

不徒山水散襟怀，更喜佳宾恒宴集。

靖菴夫子不羁人，朗月和风光以霁。

帷幄频叅功独深，絲纶以掌才非细。

虚囊已尔见锋铦，游刃之间中肯綮。

半慮逍遥逈莫存，一官汗漫曾何惜。

直看轩冕等鸿毛，鱼视泊浮如稊米。

老去閒情寄舞歌，狂来笑傲空天地。

号呼蹴蹋起雄风，慷慨淋漓极情致。

不羞醉态侧乌冠，时注醋眸腉青髻。

曲长最喜击壶听，夜深未肯登车去。

殷勤端合为笙郎，命我濡毫书此记。





赠王回澜

君不见，

乌桓塞上山瑰奇，锤峯孤耸雲东垂。

又不见，

洛河之水势雄放，雷声叠起千重浪。

丈夫襟怀有如此，一生断不愁骯髒。

王郎磊落非庸才，双眸炯炯豊鬍䰄。

书空心事浑难画，斫地悲歌兴莫廻。

相逢官廨以徘徊，茶觞棋局随时开。

盤中首蓿怜新馔，座上青䆄认旧裁。

嗟乎！

世路茫茫俗眼白，纵有英雄谁物色。





中元夜闻歌漫成长句

夜过七夕初长漏，满堂银烛明如画。

断肠客倚绿樽前，销魂人唱黄昏后。

得鬟冉冉乌雲堕，罗裙艳艳湘波缠。

舞腰不让春柳软，歌喉更比雏莺溜。

朱唇未啟斜遮扇，玉肩半軃长拖袖。

璫垂玉耳两明白，领围细项从排扣。

一枝烟里笼芍藥，二月梢头舍豆蔻。

端详举止凌凡辈，矜持态度同闺秀。

矛肠百尺辘轳转，芳心一寸灵犀透。

眉言抛掷暗来去，手语殷勤私授受。

讵有千金买尔笑，温劳一曲为侬寿。

多情未免有龃龉，无缘那得相邂逅。

人生百岁忽如寄，其间万物牢以囿。

不从鸡鹜解饮啄，或随年马效奔走。

冶金自负能跳躍，爼豆凭谁漫饤饾。

几见富贵终相守，赤有才命两不副。

名高未免受物忌，钱多或恐生铜臭。

何如散发返修林，常使红粧送清酎。






题和潜斋松窗读书图

碧松影里窗如镜，照徹乾坤表里瑩。

有人窗下坐摊书，丰姿潇洒神端凝。

五陵多少繁华辈，终日纷纭车马行。

膏梁渍髓生腐臭，水炭交胸变炎兢。

一丁不识颜靡厚，片义莫明气恣横。

谁肯革心来砚北，自下砭针救盲病。

吾侪生为世家子，读书岂在知名姓。

网罗今古详治乱，探睛典坟穷性命。

进当辅君调玉烛，永济生民登寿境。

退则删诗订礼乐，重振斯文綐前圣。

今日隐几是无作，环中以待无穷应。

冷风不动万籁寂，微雲散尽太虚净。

咄哉潜斋好自受，君家兄弟才殊胜。

他年置身廊廟上，敢为社稷苍生庆。

切莫因循温樗散，擁肿无成类不佞。

借将画意補诗情，千古岁寒交与订。



前编多有漏字舛错等端余欲欲質質

高明以補 错余所 也






五言律诗

和伊峻斋见赠原韵

午胄

斩营非要職，潇洒类暗居。

对酒神偏旺，谈诗兴有余。

舞横三尺剑，卧擁一床书。

明月如君子，清光独照余。











寄家兄

书来凡数阅，语恨不分明。

寄问天涯客，端泛何处兵。

真堪归视死，岂必苟图荣。

尽此疲盘力，为君致太平。

臣道谁能画，君恩日不虚。

倘能随列战，犹胜偹员趋。

千古英雄志，卅年虎仇躯。

致将有用地，足以效区区。









和伊峻斋韵三首

华缨非不美，蹔解觉身轻。

室有琴书乐，心无朝市争。

香浓春睡稳，雪霁晚吟清。

小酌谁相伴，啣杯无限情。

土润初雪晴，幽斋风景清。

偶然添客日，时自发书声。

伐竹教成列，培花遂所生。

古今无限慨，俯仰一同情。

我心无水炭，世态任炎凉。

蚁慕缘多臭，兰煎只为香。

早须求散地，慎莫近名场。

谢彼营巢燕，泥中来往忙。













和晴村韵

升沉何日定，啼笑寸心违。

陋巷春难驻，空山云未归。

大义终怀主，高情未拂衣。

半生雌以伏，几次怒而飞。

自负双青眼，如君见所稀。










为伊峻斋购马不得而赋此

频年苦战伐，骥足乏骁腾。

一顾情空切，千金价莫憑。

妄传供我敝，无以借人乘。

怅望华阳路，归群感昔曽。








晚凉即事

曲沼凝荷香，暗阶纳晚凉。

鹏云张月彩，星影逗天光。

高树轻飔入，低蕞零露浓。

犹怜姪弟辈，聚首在湙阳。










七言律诗

东风

东风老矣兴犹余，䦨外吹开红药花。

有限春光留返照，无情艶蕋对残霞。

香随蝶散妇无日，梦逐莺啼到那家。

从此故园零落甚，重门回首是天涯。








寄云麓六兄

南出铜关西玉关，死生鞍马数年间。

极知世道无由补，徒为苍生不敢问。

利刃日磨终就钝，战袍百浣尚余斑。

遥思老卒闻君至，感泣如逢故帅颜。

盖谓荺庭二兄曾将西军也









伊峻斋续婚作诗贺之

天上双星会已过，人间重见鹊填河。

芙蓉帐密春回早，翡翠窗深漏闰多。

莫把闲情思往事，好濡彩笔试新蛾。

遥知人影灯围际，定有催妆妙句哦。












过昭君墓

平畴千里见崇阿，为谒明妃枉道过。

浊酒一杯无处觅，尘衣三拜莫嫌多。

芳魂确否留青塜，玉骨曾无委黑波。

倘是幽灵终未隔，夜来祈梦看如何。





云岗寺

寺在大同府西廿余里山楼三重内有坐像高五丈二尺宽往来行客憇足所也

溪山佳处结云房，闻道鸿模创自梁。

楼瓦三重浮翠色，佛身五丈现金光。

立来定觉尘寰隘，坐阅应悲过客忙。

借问玉瓶甘露水，几时许我一杯尝。












病中杂感诗八首

新正才破得闲居，二豎周旋乐有余。

半世功名书咄咄，一牀春梦影籧籧。

羞教缚我为芻狗。

恨不将身化蠧鱼满眼云山无限想，

几时投去结精廬。

霜钟催月梦初阑，户外风声作画寒。

病势苦留枕枕席，君恩不许挂朝冠。

回思旧好情如炙，安得新交气苦兰。

借问鲁阳戈在否，卅年頺景挥看。

散花天女杳无因，潦倒维摩病裡身。

未免有情翻旧帙，不知何处觅秾春。

雕虫技小偏怜我，射虎心雄未许人。

今日对窗闲揽镜，始知鹤骨倍嶙峋。

日日春窗看肃纱，壮颜何故老风沙。

高官五口荣华胄，乔木一双标世家。

匣有鱼肠酬烈士，枥无龙骨换娇娃。

玉壶声碎歌声远，惭愧年来酒量加。

耿耿青灯照夜分，绕街寒柝静中闻。

十千美酒何由买，百合名香不耐薰。

性似野鸥避客情，伤春雁过呼群鸡。

声唱徹，东方晓，欲舞披衣思已纷。

不是松乔遗世涛，那能高枕便忘忧。

吟诗欲探江淹笔，作赋空怀王粲楼。

春梦觉来魂黯黯，红颜老去恨悠悠。

几时谢此冠裳缚，一剑飘然万里游。

学剑学书苦不成，墨行儒队两无名。

䘵微自觉羞妻子，行薄端忧辱友生。

臂骨业经八九折，鬢毛顿白两三莖。

卧看庭树摇残照，满眼春华空有情。

已把心香烧作灰，厭闻街鼓閧如雷。

十分佳景闲中得，一扇斜窗月下開。

对影满斟陶令酒，署门空想翟公才。

谁家玉笛含幽怨，满树春风唤落梅。










和蒋捕鱼燕子矶原韵

何年立马向吴山，云浪风涛万顷间。

勋业不愁星岳振，心期难比鹭鸥闲。

樽前如意狂来舞，醉里胭脂醒后斑。

倒把玉鞭笞凰去，箫声飘缈夜深远。

生小朱门不识愁，诗吟剑舞两无休。

才如怒马将临战，气似霜鹰欲挚秋。

常笑蚁蛾光跳掷，无忴云雨迹沉浮。

他时更作鸱夷计，一片春帆送钓舟。

乍寒景物倍鲜新，每爱残秋胜早春。

濯靣西风凉似水，照人小月淡如银。

梯高未可攀金阙，槎稳还应访玉津。

常叹昔贤骨气少，无端衰病卧江滨。

洗砚焚香兴自幽，早将裘马谢时流。

圣贤即我学能至，富贵谁曾命不由。

此日黄花香可掇，当年白雪调难酬。

因君数话吴山好，惭愧平生未一遊。














病中重阳作示捕鱼青溪兼寄以糕

风雨连朝快晓晴，天光日影转晶明。

扶头欲起冠何在，揽镜重看貌自惊。

酒盏剧忴新潦倒，诗才难与古争衡。

世运莫比登高险，卧看黄花賸有情。










答捕鱼青溪和重阳句仍用原韵

寒衣初授雨初晴，金散黄花照眼明。

糕韵独拈殊觉健，

青溪来诗去刘郎不敢题糕字，余笑问捕鱼曰：然则谁敢题糕耶。

捕鱼应曰：余足以当之是言也。

大有玄解之妙，余为之敬节者以之故三句云。

酒提不至漫劳惊。

使君志岂安分鼎，工部才难与并衡。

惭愧瑶章频慰问，故人恋恋不胜情。















初冬七日赏盆菊四种分得菊名鹅翎管限韵

处士难忘九日心，萧斋相对畅幽情。

当年离畔为佳友，此际樽前头莫笑。

秋风远熖阁高斋互惜深。











盆菊四种遗夕阳，黄末咏诗以补之用前韵

终日凝看无厌心，幽香漠漠绕衣襟。

漫将凡蕊堆前列，致使名葩落后吟。

昧谷余晖留素梗，汉宫娇额应花簪。

东风多少姚家种，谁敢从君闘浅深。

唐诗有额黄无限夕阳山之句故六句云。









赠斌四将军

妙年宠秩拜将军，裘马翩翩气莫群。

十指清音含太古，五言高调入秋云。

平津东阁饶贤客，鄴水西园具藻文。

独愧病躯难厌赋，药炉声里卧斜曛。










喜蒋捕鱼见过即次其见示韵

雨濯庭槐翠色浮，飒然炎气接高秋。

巢泥落地燕声寂，飞叶打柯蝉语收。

顧我吟肠多苦涩，羡君诗句特风流。

安能一水通南北，夜月常摇访戴舟。

微雨新凉入素秋，喜君振履复来游。

沉疴已自劳神手，妙句犹承豁倦眸。

幸有萧窗留雅士，恨无闲地筑糟邱。

翩翩书剑来江北，早已声名动五仜。















次伊峻斋元宵见示韵

开春又见月华新，惆怅年光过眼频。

举世我为渴睡漠，满城谁是倦遊人。

轻抛良夜金千两，枉负欢场酒数巡。

吾道未衰犹可喜，梦乡还得与君忴。











小花烛诗

惊心好事在今宵，扮得宠儿和影娇。

一片巫山云自送，几回银汉鹊相招。

席前烛灭迴春脸，掌上裙开见舞腰。

多少夜眼人不觉，东风吹透杏花梢。

锦裀重叠襯香铺，借问傍人称得无。

翡翠簾前娇不进，鞭蓉帐里层难扶。

春风罗绮高声价，明月窗纱点画图。

曾记阮郎仙分重，而今身倚凤凰雛。

十分春色上花梢，一叚迷云抱楚峤。

紫玉入吴年未纪，绿珠归石尚垂髫。

开心旧约芙蓉帐，得意新㬱翡翠趐。

从此梦乡嫌夜短，多情谁与闰更谯。

六年朝暮整依依，一片痴情恋不飞。

郎解风流看妆最，自知珍重见人稀。

芙蓉乍乱翻红袖，杨柳初眼和翠衣。

疑是内君窗下立，怕留银烛照罗纬。

灯前背影似凝思，云与泥涂命哪知。

红粉岂能甘若此，青衣未免至如斯。

而今正在郎忴处，他日全因子贵时。

肯放春华草草过，教人指点折残枝。

楚天梦散雨云妆，欲起披衣却被留。

春色细从眉上验，脂香仍在枕边浮。

想因爱极难为意，看到情深不转眸。

多感内君能不妬，罗纬笑揭唤梳头。

薄倚云窗梦未成，离离窗影睹鸡鸣。

慢回雪腕扶鬆髻，悄出罗纬徹短檠。

一味娇羞犹自远，满腔心事要人明。

妆成不肯轻来见，隔院遥遥引嗽声。

玉户西廊月转时，抱衾归去步迟迟。

人间一种风流骨，石上三间连理枝。

佚女情怀真嬿婉，粉郎年纪与参差。

分明好事难容隐，镜里春娇透雨眉。

讵为情態慢藏春，为感郎心自重身。

闲耍慷来花逕少，春工勤处肃时频。

梳妆有意凌同伴，举止无端避外人。

谁使当关知姓字，近来不与报侵晨。

无限春娇强自持，怕人知处要人知。

渐违阿母呼挑肃，未惯檀郎与画眉。

镜里有心妆最似，䈴前得意步偏迟。

纱囊制就非笼麝，偷貯宜男三两枝。

又

芙蓉怅里接高堂，初试携云怯又愵。

满帕春痕包褪粉，一林柔梦藉馀香。

麝消被底闻花气，烛烬窗前见月光。

听罢晓钟惊坐起，低徊不肯出蘭房。





重至张湾有感而作

昔从銮舆曾此经，重来熟地弗胜情。

彩云一片今何在，春梦三年记不明。

目送吴帆心共远，蹟存潞水恨难平。

江湖来往饶情客，谁向云乡温寄声。








题张幼慈朐阳送别画册

喜君怀旧远来过，为问尊公近若何。

但使舌存当足矣，莫言齿在已无多。

乡亲自不辤微䘵，记别谁能写恨波。

独羡江东老词匠，数诗悲壮古镜歌。

知慈为余言芑塘，先生齿落衰老之。

态不胜悲感故用颈䁳以慰之末句谓册中石帆诸公也。











秋柳和墨禅上人韵

风流端可想当年，濯濯柔姿媚远夭。

曾共春芳争艳景，今同寒菊带疎烟。

翠楼斜捲西风急，晓岸低笼秋月圆。

僕本恨人多恨事，相逢那得不潸然。

深闺砧杵捣霜絺，露下婵娟不满权。

密绿尚疑巢鹊处，淡黄已过带鸦时。

芙蓉自可为新好，桃李应忴说旧知。

谁把西风磨作剪，一朝截尽万千丝。

一秋寂寞度黄昏，梦里犹寻乌夜村。

未识舞腰轻绝影，已临眉谱淡无痕。

侬非无意章台路，君岂怂情陶令门。

莫论芳菲節近远，想逢暂可慰吟魂。

霜满横塘露满坡，风光邈矣隔山河。

自忴弱态行如此，谁把柔条折许多。

老去惜才传白傅，别来感旧写黄罗。

眼前空有婆娑意，惆怅成圆奈若何。

依然悽怆过江潭，愁听临风笛奏三。

细雨凝烟寒漠漠，斜阳弄影碧毿毿。

根归汉苑知何日，花落梁圆恨未甘。

莫让賔鸿作愁侣，年年飞北又飞南。









即席赠庆郎

肠断重闻玉树歌，樽前无奈庆郎何。

未成壮业掀天地，剩有闲情醉绮罗。

断袖空知人别在，緾头应得锦偏多。

漫愁后会将何处，赋取新诗略记那。








芍药和陈宝村韵

天授奇才辅卉王，殿春功绩固非常。

不图韶景无双誉，占得清和第一香。

绿影扶䟱当玉砌，芳心烂漫照金堂。

谁吟溱洧多情什，使我临风嘉袂杨。









送春

春明门外路高低，迎送何须费笑啼。

绿水青山自南北，落花飞絮任东西。

乾坤逆旅谁能住，风月居停自莫迷。

何必效他梁燕子，年年来去不成栖。

红芳摇落绿阴低，上有流莺伴雉啼。

短梦莫消清书永，长绳难挽夕阳西。

归途未冷花犹舞，别绪如抽望更迷。

预祝明年双脚健，早来先向上林栖。









寒郊晓意

一片寒芜月堕西，凤城楼阁睹河低。

唤迴绣枕魂淹冉，扶上金鞍路杳迷。

天幔四垂深翡翠，月灯斜掛古琉璃。

关门已出斋公子，四野鸡声效客啼。









送程镜湖南昌归兼祝其尊人八十

席未全温又驾騑，为呈菜彩庆椿辉。

斗南幸有斯人在，海上同怀大老归。

陟岵远瞻云即望，䇿装心与雁争飞。

寄言矍铄騒壇将，好把长戈试再挥。

钓璜二载尚嫌迟，黄幄思公佐羽麾。

定是暮年多壮志，肯教高枕过明时。

近来朝杖无遗老，往古廷魁有寿眉。

此去信知烦太史，德星重盾奏如期。













倾城和程南耕先生韵

漫道王昌住北邻，一缄凤纸恨难申。

前缘生死期寻石，后会仙凡恐隔尘。

自分蒲姿秋陨早，遥怜环質日常新。

狂来不揣才䟱浅，妄擬陈王赋洛神。

消息天涯锦宇寒，每逢归雁一凭栏。

骑鸾不得同君去，别鹤空劳为我弹。

红粉情多拚速死，青春梦好擬重欢。

秣陵如许看花客，谁解幽崖访弱蘭。

缥缈朱宫与玉楼，三千弱水不通舟。

缘生塵想辤酒与，扶头断肠重忆当时景。

绝代丰姿宛在眸，销魂何处问佳期。

羡煞鸳鸯共一池，镜里寒梅临瘦影。

窗前新月想织眉心摇，晓户将阑烛梦。

袅春风欲断丝，谁为红颜闲序谱。

独怜白发细题词。









罗山早发

客槖经松野性宽，吟肩料峭晓风酸。

一天星斗豁残梦，千里山河供壮观。

鸡唱辨前却在迩，马迟觉此路维艰。

分明颠倒裳衣际，只作逍遥驴背看。







闻歌偶感

往事经心唤奈何，断肠此夜重闻歌。

青衫热泪谁能揾，红粉柔情我固多。

牙板按声翻玉树，金尊泻酒挽银河。

须知风月闲窗外，多少仙云遏未过。















和韵戏答庆似村

环窗玉户想仙居，回首风尘自笑予。

往事百磨心已折，只今一罪兴无余。

为残汗血忴征马，狎遍春波羡比鱼。

借问娟娟新植柳，迩来绿意可金舒。

钿影衣香丽以都，烟笼芍药态糢糊。

信知天上披香女，不逐人间折桂夫。

锦怅羔羊宁识此，嘲风弄月莫知吾。

咲他周昉凝情甚，枉把朝云迹倣摹。












雪夜闻雁即次昨见示三韵 时予有塞北之行

谁忴风雪宵征苦，独自嗷嗷呌断魂。

数拨哀弦翻子夜，一枝破橹曳寒云。

世间寡侣宁唯我，此际先闻却感君。

寄语啣芦南北客，慎㫋矰缴正纷纷。

多少春禽尭上林，鎩翎孤往意何深。

雪泥印爪翻然隔，靄流音倐尔沉燕。

雀未容窥大志稻，梁鸟足累遐那知。

独感幽情客此际，关情动冷吟欲把。

阳和传塞北遍教，寒谷被春融远图。

未敢辞昏晓长路，端忧值雪风出不。

违时应抱义家难，为计故飘蓬栖鸡。

莫负安眠食，正恐终游鼎掘。














和庆晴村冬夜即事韵

月光如水沁吟魂，梦里生平未可论。

医巨谁忴肱已折，读书自喜舌犹存。

极知老去衣裘薄，每望春回天地温。

莫讶久违东郭蹟，雪深三尺擁荆门。














和解吉庵生子原韵

传说天池产异鳞，红霞扑子动情真。

空吟老杜当年句，谁是髯苏再世身。

英物迟生应有待，良田种久福无垠。

他年廊朝逢新贵，认取笺头和韵人。













送墨禅上人南归同拈香真二韵

岂恋江壖笋蕨香，锡飞千里野云长。

几经白社寻诗侣，忽对黄炉忆酒狂。

南浦若为伤送别，北风深想与同行。

相期莫落春鸿后，早遣双凫入帝郑。

第四句谓张芑塘也。

释名儒行独全真相识无如墨上人破我色魔兼酒障，媚他画圣与诗神久知泥絮禅心定犹觉天花香满身，借问翩翩双纳袖重来还貯几多春。







和绿村见赠韵

名覊利绁苦难堪，闲访文轩听尘谈。

失马人知得马祸，在山泉比出山甘。

曾闻美度夸城北，漫擬情诗咏汉南。

拈出登徒并宋玉，请君为我辨青蓝。













咏剑

尘世埋光已几春，精灵常想合延津。

雷公千古真知己，季子平生不负人。

斩马不如诛佞利，割肉争似宰民均。

若都项羽终成学，未必区区只灭秦。














伊峻斋候缺闲居作诗慰之

年来业牍劳形甚，蹔得闲居惬素襟。

人事固宜多功拙，宦途未足计浮沉。

楚狂往者知难谏，鲁圣归与意独深。

解道鈩锤凭造化，蟲肝鼠臂一冥心。













读似村贺诸昆玉纳宠之作喜赋二章呈政

自是人家全盛时，欢肠吉烛日追随。

好排芳圃参差影，竞占春聚次第枝。

梅待调羹当结早，桃期仙摘得生迟。

须防李白狂无赖，醉后频催召宠姬。宠姬唐宁王歌姬也。

翡翠屏风玉镜台，云衣长短称身裁。

箍中一笋逡巡出，梅后千花烂漫开。

结悦偏迟分院住，踏灯还擬过鄰来。

不知与掌埙箎集，若箇能书女史才。

















余将 扈跸天津用绿村见赠韵留别诸君子

共此殷勤酒一樽，明朝鞭马去都门。

计程先度桑乾水，觅宿重寻趙北村。

已付马啼磨岁月，偏怜鸿爪遍乾坤。

桃花流水今何在，前度刘郎动黯魂。













醉后漫成和韵

骯脏男儿性自骄，空拳一喝便成枭。

九州不足将刀划，五岳何须动笔摇。

入座无龙夸义气，出门李白笑蓬蒿。

少年未遂江湖願，空想东吴访二乔。








和张芑塘饯腊迎春二韵

乌醒塞上风霜客，五马堂前苜蓿盤。

好把馀年都付命，但逢佳节强为欢。

酒唯称圣须时中，笔可生花共久看。

遮莫穷愁与残岁，作文送画得平安。

春来河畔柳将萌，走马东效谁共迎。

梦隔关山空有恨，书传鸿雁岂无情。

未能笔墨雄千古，早被功名误半生。

羡煞阳春前后曲，不惭嘲唽和巴声。













和陈保村见赠原韵

愚顽自笑世无伦，惭愧承君谬许亲。

九载竟成虚面壁，一鸣岂敢即惊人。

尺鳞未足风雷用，寸草宁忠天地春。

近日力衰䜹剑学，将思珥笔从词臣。

功业卑微词令娴，处身才与不才间。

敢称王佐应时出，原作齐民致老闲。

兴尽乘槎终泛海，狂来挟妓且游山。

翌池若使吾为主，肯放山翁醉便还。












赠和奕斋

尊酒绸缪情已深，座中不语两知心。

澧兰沅芷饶幽思，秦树嵩云动冷吟。

万仞高山终仰止，一弹流水有余音。

久弃青眼悬相望，好梦何时得重寻。

余初遇奕斋于天当旅次颇承雅睠燕饮盤桓再宵别去。

爱君丰度特端凝，重见羊车入市乘。

乾地谁为结阿阁，坤爻我已得良朋。

蒹葭自愧时相倚，珠玉从知旧有称。

记取陶然亭畔约，免教新咏四愁增。

再遇奕斋于国雨苍姪含情意倍殷遂订陶然亭之约，其舍西北有小楼故三句云。














和庆六似村韵

偃仰驱驰别有因，归真返璞是全身。

不贪五斗折腰米，免却九街撲面尘。

赵女秦筝堪乐岁，青鞋布襪好寻春。

平明钟鼓严寒际，不负香衾更几人。













伊峻斋改职工部

暂息真同休沐馀，潘郎莫谩赋闲居。

他人簪冕情空熾，我辈山林梦竟虚。

圣代岂容怀宾客，清朝犹有万贤书。

共工允尔倕为称，莫让殳牋暨伯与。













寄益庵兄

寒暑经今已再离，征人归计尚迟迟。

漫言甲敝将生蝨，政恐囊空更乏资。

甚矣天心乱未厌，伤哉人力瘁难去。

谁忴老母萧萧发，日望南军滋泗垂。








访墨禅上人不遇

自是悭缘迟会面，初来相访便相违。

云踪岂是无心出，驱背何时自在归。

久望锡来山麓卓，几忴鹊匝冻枝飞。

踈才未敢狂题壁，只恐纱笼事或非。
















和似村题云郎词序韵

往事风流何处存，一场春梦醒槐根。

献非讽赋矜才笔，吟比愁诗动冷魂。

仙岳莺书无续报，天涯雁爪有遗痕。

钟情我辈人还几，擬共知音樽酒论。
















润斋主人题诗拙集辱命属和因次韵呈政

照眼浑如珠玉摊，週环咏罢倍惊欢。

数年风月追陪少，一代文章遇合难。

虎旅严宵人梦醒，（时余尽宿禁中）风池春雪客歌阑。

晚交喜订松筠侣，相约青青到岁寒。


















和晴村题绿烟琐窗集韵

疵句瑕章廖翊夸，羡君壮齿富才华。

功名未得垂千古，文字先能成一家。

小集昨宵排梅阵，晴窗今日试茗芽。

佳词欲和心如絮，室迩空歌偏反花。















扈跸巡堤过浑河浮渡

路去神京未几多，东风骀荡送鸣珂。

谁教乐土成长堑，我欲疏堤泻大河。

万里云烟通绝塞，一时艟艦驾洪波。

壮观天下知多少，苍莽还疑莫此过。









宿秋兰题僧壁

官柳毶毿御路平，东风送客马蹄轻。用云蘭句

宿头未识今何在，风景还同昔所经。

稼晚农祈三月雨，春寒林欠一声莺。

半生犟走燕南道，枉却江湖载酒情。二句用去蘭句










宿秋兰再题僧壁

弹指风光两世因，前为过去此为今。

寒潭留蹟情何切，泥壁题诗字尚新。

岂是无心凭造物，都缘有脚逐阳春。

男儿生具桑蓬志，四海真看若比邻。














舟行子牙河

遥天涧野望苍茫，河势奔腾东去长。

便可乘槎犯牛斗，不须鞭石看扶桑。

苇村晓作鱼暇市，泽国春多㦾雁行。

独笑北人少所见，缘隄走马逐风樯。









宿台头遇风

海边云气镇昏昏，一线长隄界水痕。

滉漾有时浮日月，苍茫无处辨乾坤。

何劳索签频吹鼓，定有鲸鲲相吐吞。

谁有为吾其糗糂，掛帆东去探云源。










天津城

曈昽日射曙霞开，海畔崇城势壮哉。

节晚柳边春未到，路平马上客先来。

鱼暇网尽无馀利，隄岸功成有剩材。

富庄试看游豫地，西沽南北好楼台。

睛光荡漾水烟空，楼阁参差两岸通。

飞鸟频来山嶂里，游人齐入画图中。

独忴路柳关情绿，无那山桃刺眼红。

遥想故园风景好，丁香花映绣帘东。











醉后作示和九奕斋

莫怖踈才敢自狂，座中系竹乱人肠。

已弁痛饮酬今夕，那复多愁忆故乡。

卅载自嗟成独处，一尊深愧接清光。

斯堂歌哭知多少，我辈风流总擅场。














访云蓝不遇

回首风光感旧游，马蹄处处任勾留。

问来仙躅人知少，题到芳名我思抽。

好梦未知何日续，佳期难道此生休。

春鸿不作南归计，肠断音书付碧流。










晚霁 同理斋大侄限韵

衫履徜徉退自公，荷亭小倚曲欄红。

心移家国苍茫际，身在云山缥缈中。

鸾輅才临关塞北，神龙忽捲海涛东。

晚霞一片明月如绮，回首岚光处处同。












和晴村韵

不劳季主卜平生，宠辱机关我自明。

世比夏云千态变，心如滦水一般清。

醉中歌舞知偏艶，老去文章恨未成。

珍重故人诗句好，往来深慰客中情。










和晴村有怀似村之作

霞微雨过日斜时，客里逍遥动冶思。

翠柳阴中微度曲，绿荷香里细吟诗。

雕盤大野心偏壮，云恋山，影却迟。

遥想红窗双沐起，桃笙稳逞晚凉移。












和王回澜卧疴原韵

茅舍偏多燕往还，人生到处是随缘。

百年同作乾坤客，一指须参风月禅。

野水断桥无渡艇，斜阳乱草有寒烟。

谁忴卧病维摩诘，斗室焚香意消然。











叠前韵和理斋侄

故里空思税驾还，宦途淹滞岂无缘。

壮时大有云霞想，老去粗通翰墨禅。

掌上珠胎期耀彩，田中玉种望生烟。

十年棠棣凋零尽，见尔犹增意惘然。











和王回澜见赠原韵

滦阳风景独幽哉，雨后轩窗绝㸃埃。

一旦起居依半郭，几回登眺上重臺。

欣看五马行春令，深愧三都作赋才。

向晚池边闲竚望，风流两朶庚莲开。











和王回澜叠韵之作

雨后追凉意快哉，玉壶银界少尘埃。

柳摇细影围棋圃，花放清香擁舞臺。

对月吟诗真妙趣，临风把酒属雄才。

与君同时湙阳客，投分还应怀抱开。











叠前韵和王回澜

虎踞龙蟠势壮哉，山头宫殿隔氛埃。

已添舍利三千界，更起金银百尺臺。

咲我久生遗世想，问谁端是济时才。

清吟独数王摩诘，画中诗神笔底开。












和庆两峰迁职见示原韵

穆穆经筵御案边，古人最重凤池边。

抡才君已高㬱笔，求富余惭久执鞭。上驷院侍街专执鞭之任。

自是宦途生太拙，不关造物意相偏。

贺筵朱到须休怪，两日囊中觅看钱。

宦途奔腾事万端，谁将冷眼静中观。

才非厥任终成悔，用得其人亦可欢。

鸣处或知笼雁好，耀时人作冶金看。

嗟余生乏缚鸡力，漫向君门带鸡冠。

潇洒闲斋睡起时，好山如画对支頣。

客中滋味人谁识，闲处襟怀我自知。

白发数茎怜暮景，青云无限忆佳期。

关情宋玉当词阁，节序秋风莫漫悲。









寄庆似村解吉菴

故人迢递寄双鱼，珍重闲情慰索居。

旧雨未抛乡枕外，新愁又到雁来初。

圣贤有味须时中，笔墨无功渐久疎。

几欲向人寻妙手，画将山水代还书。

作客依然官厥中，六时心眼未尝空。

红牙未徹连池畔，绿酒先开射圃东。

时逐朋侪临奕局，忽随儿女绕花业。

温柔乡里人偏远，多少欢情不我同。










题沈竹溪奚童调鹤图

谁能老死守空玄，我辈钟情性各偏。

但得一人堪断袖，不妨两鹤并乘轩。

朝端束带非无士，林下科头却少贤。

安得更寻前画手，个中添我共周旋。









晚窗独酌偶忆荷池之作

小酌螺盘瞩远岡，偶迴幽思到荷塘。

花怜人是前番客，燕讶巢非旧日梁。

云掩彩虹悬暗雨，蛩催浓露变青霜。

谁知傲世饶坚骨，爱受西风万斛凉。








无题

整日湘帘拂地垂，幽悰历乱怕人窥。

梦如可遇宁辞枕，笔若能传但詠诗。

生恨性痴知事晚，不关缘浅遇春迟。

而今老大重回首，紫燕伯劳逈背驰。












和庆晴村苦雨漫怀二韵

一窗睛草碧于纱，势接遥空野意赊。

时见玉蛾双粉翅，渐开金凤数开花。

相逢陸海谁非客，是处青山可当家。

不惮往来僕马倦，频过小寓试新茶。

少小风光我自知，多君老去更情痴。

同来海上为星客，何必天边想月眉。

破闷壮神还有酒，檄龙止雨岂无诗。

笑他牛女终千古，每到秋风怅别离。












和解吉庵原韵兼怀雅堂似村诸君子

塞上惊最燕语喃，草荒三过不堪芟。

醉中牋友凭诗句，梦里还乡赖桃函。

秋雨助装沉若西，风吹马健于帆。

此时次尔诸君子，闲倚鸳帏试履衫。










和庆似村韵

谁于仙籍占头衔，我愧沉沦滞下凡。

川上悲看千浪逝，云中喜见数峰巉。

附身騄终非计寄，口于菟大解馋。

独怪少陵诗骨瘦，莫缘险韵日雕鋔。















滦阳怀古

僧冠南出冠群峰，万水奔腾尽向东。

柱国动名高往代，平原花木接天工。

渔舟再入源难觅，社燕重来巢已空。

我比麻姑仙分浅，也饶沧海到胸中。












和庆似村韵

淡饭和羹养性恬，那须楚酪与戌塩。

牲牢久恋终成累，风月多贪未损廉。

远水长堤天漠漠，细花新柳夜厌厌。

谁能拈取如椽笔，一扫云光万丈缣。










次庆似村生子二韵

人生万事总虚浮，何况身非金玉俦。

纵使开花当茂景，能无结实望高秋。

香从活麝脐边觅，珠自眼龙颔底求。

更喜贤过太姒花，华封添祝莫多愁。原诗有眼前何補阿翁愁之句故成反之

秋风偏与桂相宜，结子飘香正及时。

唐主游仙翻旧谱，淮王招饮赋新诗。

修轮自有神工解，摇药无如月姊知。

从此堂前芳荫满，绝胜葱草长新枝。










和庆两峰赋鹰原韵

平生温饱计何曾，空想辞鞾试远腾。

棲傍绣帏轮燕巧，坐甘腐鼠让鸮能。

几时凡雨空中尽，万里清宵眼底凝。

深愧附人頺气语，匹夫还有吕侯譍。







霁轩姊丈寓中和韵戏作

楚馆今朝载酒过，细腰偏称舞天魔。

愁心频沉盃中减，乐事翻于客里多。

妮妮向人开笑靥，娟娟隔座送娇波。

擬将携上木阑道，叠骑行看睡赛酡。













无题和韵

萼绿华来事偶然，仙凡怅望几千年。

因谁漫使身为雨，为我何堪質化烟。

青塚独抛沙漠外，芳魂难傍故乡邊。

生平如许关情处，未敢题诗浪与传。

情场谁是蔺相如，壁碎秦庭罪在余。

义象岂宜陈野外，虎狼难信结欢初。

花香叶色生空好，雨意云悰死未舒。

从此恨苖长万丈，恐凭佛力未能除。

妆楼曾与共茶烟，少小心情便鲜怜。

玉杵不逢人去蜀，书空盼雁来燕埋。

愁处多青塚抱恨，无方问碧天。

今日惊心重屈指，寒蛩衰草恰经年。

吴钩在乎细思量，欲报情仇无处计赏。

河伯觅还魂一瓣香。

好共秋窗终夜雨，暗中销尽泪千行。




无题和韵

珠有光辉玉有声，谢家小婢旧知名。

锡熏凤履衣边露，接盏兰香袖底生。

一向梦魂萦不已，几番来往目初成。

安能借取双鸾翼，携手瑶台顶上行。

鲽鲽鹣鹣别有缘，嫁迟情景教人怜。

若为无那居人下，似不留心到婿边。

言笑自矜非漫尔，梳妆随分亦天然。

灵风梦雨当年咏，重见尘寰一谪仙。


又

相爱何妨逐日来，行踪还恐被人猜。

谁能努力催伊嫁，我却无心与自媒。

艳色怕经春后减，明珠须逞月中胎。

平生富贵肠俱冷，剩有闲情拨不开。








五言绝句



寄怀云麓六兄

去信自频频，来书杳不见。

未敢怨征人，也怨人边雁。

寄恨还无地，言愁讵有方。

十分酒不醉，为子滞他乡。




















七言绝句



寄熙载五兄

秋风惊起泪纷纷，四五年来散雁群。

莫问益庵云麓弟，南为迁客北屯军。









和伊峻斋韵

峻斋鄰居数年予以疲懒未经过从昨忽以诗见投遂次韵还答。

遥望蓬山即北邻，就中绰约仙人。

不知底事踈来往，定恐行将扬海尘。














丽情词

灯煤花结并头春，羞照红罗帐里人。

素帕带愁香未着，这时还是女儿身。

年来珍重守宫砂，一点猩红浸髓霞。

今日自知留不住，暗弹珠泪背窗纱。

玉郎妮妮问千般，怪妾迟迟一应难。

百载却从今夜始，故将珍重不成欢。

菱花欲向转成羞，春散织蛾色不妆。

此后工夫侬不着，短长一任彩毫头。









红梅诗

初缘幻景奇踪，逗出閒情一片，兼以客窗愁绪，缀成咏物百章，未必在于不即不离，亦难必其为色为相。论新春之桃李输与颜红较往古之佳人，让他命薄暗风羌笛里吹落竹篱边故逢冷眼之人题出热肠之句緾绵适尔感恨係焉。

碧阑干外画楼东，曾见含情立午风。

玉洞桃花千里隔，撩人春梦到芳红。


拨动春心春尚微，暗香清影月依稀。

红儿嫁后容光减，风雨专催之子肥。


可忴花命与人齐，一是红颜到处低。

争奈无声风月夜，暗催国色偎春泥。


情怀久已不胜春，无心妆成态更新。

风雪未同云雨意，碧阑斜倚独精神。


何处东风吹牡丹，丽娘幽梦讬枝端。

自从带得伤春病，花骨香衣漠漠寒。


春动相思夜动怀，融融蘭麝散幽斋。

不知梦醒谁扶去，依约月痕记堕钗。


相思滴滴血斑斑，明月前溪水半湾。

约莫忆人千里外，梦和春色到人间。


九十春光月已三，桃花灼灼柳毿毿。

低头行过偏相识，拖地长衫一色蓝。


一半先开半未开，乱香和雾藉苍苔。

红梢子通中枕，准擬佳人踏月来。


红儿更比雪见奢，玉色裙衫染绛纱。

每被阮郎偷眼见，错疑隔水露桃花。


与白争开雪里天，闺中双女对春妍。

幽贞似被他赢得，妖艳还须尔占先。


何事孤山处士家，些香粉漫矜夸讵。

知富贵，神仙宅，无数红裙曳綘霞。


点出红装春已凝，临池默默自相矜。

一生九笑非无笑，欲动君王为裂赠。


瑟瑟水系趂水流，碧天西解露蟾钩。

春魂断处风飘砌，香梦回时月满楼。


枉教香色冠群花，不入春风闘丽华。

一叶冻云凄绝处，水边竹外一枝斜。


绛雪融融染两腮，多情谁使探春来。

碧云锁住阳和院，流水声中唤不回。


玉手折归画阁时，半垂罗慔获残枝。

东风作恶无端起，摇落红芳满砚池。


更无人处独徘徊，百折花葵侵晓开。

一阵乱香风送处，错疑红拂下堂来。


梦里相逢更可忴，彩鸾飞下绛云天。

归时不与桃花约，满袖东风送玉娟。


枉却浓妆耐冷春，黄昏有雪倍精神。

甫能几会东风面，日锁朱扉不见人。


惜粉忴香事已空，五更羌笛半宵风。

从兹国色羞回首，输与春花无数红。










闺词

妆罢重薰百合香，肃添綵缕日初长。

满帘柳絮飞轻白，一树榆钱缀浅黄。


雨腻风柔二月天，困人多在绣园边。

半窗日影妆初定，细腕移盆晒水仙。


颉颃双燕互西东，相对喃喃骂小红。

接着柳花吹不起，依然低落袖梢风。


一夜春阴晓乍晴，薄寒风气逼檐清。

牡丹花下鬆鬆土，印出红罗鞋迹轻。


袅袅垂杨二月丝，高枝花乱亚低枝。

可忴如画春光景，都为湖山小立时。


阑干一曲柳千丝，傍午莺儿七啭时。

几度欲来帘外看，环珮声响又迟疑。


馀肃工夫学作书，墨痕浓淡字生踈。

窗前检得闲花样，却写三无四喜图。


雨丝织称柳丝斜，院落春红一寸花。

宝鸭换香闻绿坐，绿绒随手上窗纱。


双画眉痕学远山，绮䟽如鉴萧帘闲。

玉盆畜水春如活，碧藻朱鳞泳沫间。


午馀春困翠鬟低，悄入垂杨步不齐。

恠底一声还一歇，雏莺寒涩不成啼。


印粉凝香绮端度，针容易写情难。

水纹斜没红蓬叶，半掩双鸳最耐看。


柳塘深处弄扁舟，力怯频横画将头。

最是罗衣秋水色，折花来去不惊鸥。


鬓发鬆鬆拂绣襦，罗帏冉冉掛珊瑚。

浓妆花露调脂粉，细潄寒泉唾玉盂。


芳心借烛烛偏残，一寸盈盈碧泪盘。

莫怪小鬟窗未掩，是他不耐夜风寒。


催花细雨釀花风，窗外春阴落镜中。

晓起层寒披襖坐，睡肋不减海棠红。


绣户香风吹软纱，春眼揉损鬓边鸦。

玉肱曲得酸无力，笑倩傍人整乱花。


珠箔湘帘隔几重，清凉疑在广寒宫。

录窗偶坐喁喁语，蘭麝无烟意转浓。


匾舞鬓髻卸来妆，一簇新花茉莉香。

睡到兴浓钗玉滑，不关风落枕函傍。


妆罢开帘特整齐，手携纨扇画金泥。

阴阴桃李纱窗下，袖拂雕笼教鸟啼。


云髻鬆髻厌小钗，帕罗堆玉拂香怀。

翠蓝衫子长拖地，刚被风吹露锦鞋。


怪底风流出泉前，内家装束自妖妍。

满头不饰金珠，一色花钿翠烂然。


花满雕阑日满檐，侍儿迎出软纱帘。

不知底事浑无语，先向金盆濯玉线。


不得归宁已月余，姨姨娣娣觉情踈。

明朝又是穿针会，乞七楼头好待余。


侍女开窗调粉脂，檐前鹦鹉唤多时。

昨宵月色偏羞，今日春光起大迟。


月地云阶立一回，婵娟和影共徘徊。

轻风不解瞒人度，才入竹时声已来。


细雨如丝风引斜，燕忙啣得带泥花。

侍儿捲幙容飞入，不到䧂阳莫妬些。


一生无处不多情，宠绿怜红过燕莺。

近日寻思成后悔，月魂花梦枉零丁。


百样花笺裁小诗，自家心曲自家知。

莫教外客争传唱，忤我深闺落想时。









中顶竹枝词

苇村四望碧苍茫，中有琳宫极宝茬。

四月上旬开朝起，冶游男妇乱成行。


苇岸高低路径幽，廟前罢亚水田稠。

近村妇女饶情思，閒倚柴扉看客游。


年少村姑不避人，半缘上廟半寻春。

浅蓝衫子银红袴，随分梳妆亦自新。


廟散人空日已斜，跨驴红袖慢㱕家。

苇塘路细偏争走，马上含情笑让他。







题《红楼梦》

曹子雪芹出所撰红楼梦一部，备记风月繁华之盛：盖其先人为江宁织府，其所谓大观园者，即今随园故址。惜其书未传，世鲜知者，余见其钞本焉。

（一）佳园结构类天成， 快绿怡红别样名； 长槛曲栏随处有， 春风秋月总关情。

（二）怡红院里斗娇娥， 娣娣姨姨笑语和； 天气不寒还不暖， 瞳胧日影入帘多。

（三）潇湘别院晚沉沉， 闻道多情复病心； 悄向花阴寻侍女， 问他曾否泪沾襟。

（四）追随小蝶过墙来， 忽见丛花无数开。 尽力一头还两把， 扇纨遗却在苍苔。

（五）侍儿枉自费疑猜， 泪未全收笑又开； 三尺玉罗为手帕， 无端掷去又抛来。

（六）晚归薄醉帽颜欹， 错认猓儿唤玉狸； 忽向内房闻笑语， 强来灯下一回嘻。

（七）红楼春梦好模糊， 不记金钗正幅图； 往事风流真一瞬， 题诗赢得静工夫。

（八）帘栊悄悄控金钩， 不识多人何处游； 留得小红独坐在， 笑教开镜与梳头。

（九）红罗绣缬束纤腰， 一夜春眠魂梦娇； 晓起自惊还自笑， 被他偷换绿云绡。

（十）入户愁惊座上人， 悄来阶下漫逡巡； 分明窗纸两裆影， 笑语纷絮听不真。

（十一）可奈金残玉正愁，泪痕无尽笑何由； 忽然妙想传奇语， 博得多情一转眸。

（十二）小叶荷羹玉手将，诒他无味要他尝； 碗边误落唇红印， 便觉新添异样香。

（十三）拔取金钗当酒筹，大家今夜极绸缪； 醉依公子怀中睡， 明日相看笑不休。

（十四）病容愈觉胜桃花，午汗潮回热转加； 犹恐意中人看出， 慰言今日较差些。

（十五）威仪棣棣若山河，还把风流夺绮罗； 不似小家拘束态， 笑时偏少默时多。

（十六）生小金闺性自娇，可堪折磨几多霄； 芙蓉吹断秋风狠， 新诔空成何处招？

（十七）锦衣公子茁兰芽，红粉佳人未破瓜； 少小不妨同室榻， 梦魂多个帐儿纱。

（十八）伤心一首葬花词，似谶成真自不知； 安得反魂香一缕， 起卿沉痼续红丝？

（十九）莫问金姻与玉缘，聚如春梦散如烟； 石归山下无灵气， 总使能言亦枉然。

（二十）馔玉炊金未几春， 王孙瘦损骨嶙峋； 青蛾红粉归何处？ 惭愧当年石季伦。





失燕诗

绣幙重重到晚开，寻常飞去早飞回。

此番应是迷花雨，湿透乌衣归不来。


婕妤姊妹在深宫，湛露君恩恨未同。

故尔无人偷唤去，大家天畔舞东风。


名园花柳极妍和，玉蝶金莺惜未多。

又羡人家新燕子，画楼深处暗张罗。


谁言柳絮别无才，閒逞东风数往回。

燕子不知依是计，却瞒人影过墙来。


谢家堂上旧巢寒，花柳三春欲见难。

且去名园寻艳侣，晓风高舞玉阑干。

















听歌醉后作

洞口桃花艳未收，刘郎赚得复来游。

多情只有仙家日，一刻真能抵万秋。


微情不得倚肩语，眇目犹能隔座看。

咫尺相逢还若此，梦魂枉却几宵寒。


官柳萧萧石路平，欢场回首隔重城。

可忴骄马情如我，步步徘徊不肯行。


凉风吹面酒初醒，马上敲诗鞭未停。

寄语金吾城慢闭，梦魂还要再来听。


银烛辉煌映绮筵，五陵裘马气翩翩。

近来文字頺声价，名士还能值几钱。















和雨苍侄听歌原韵

老去全消仕宦情，久弃花月过今生。

忍看一缕游丝下，缚尔云鹏万里程。


笔能生彩字生香，天泛奇才岂泛常。

若向锦筵同顧曲，风流应不属周郎。


累累一串爱歌珠，绝代佳人比得无。

自喜谢庭生玉树，谁从漠水获神驹。


袅袅章臺千万枝，东风来去有人知。

独忴张绪风流甚，不待织毫与画眉。










新月

含光不与众星争，晦后须知更显明。

若使一轮当夜照，定教山海有余清。








新柳

章臺街畔万千条，日暮无风独自摇。

不及灵和春殿里，一枝娇影闘宫腰。








新燕

乍来终日为巢忙，遍向雕梁问谢王。

闲煞赵家双姊妹，舞风无力坐朝阳。







新蒲

紫茸獵獵满池中，小鸭雏鹅各占业。

一寸若能高九节，嵩邱何必访仙翁。














新茶

蒙项惊雷春已分，炉边风雨绕烟云。

莫愁酒阵千重困，七碗新添生力军。









新萍

生叶相传是季春杨花，何处问前因无烦后土栽培力。

一任逍遥云外身。









新篁

一枝嫋嫋与檐平，便觉凌云势已成。

不似渭川湘水畔，龙钟千亩漫纵横。










新苔

雨痕渐上绿墙阴，萤火蛩声处处沉。

定是应刘新丧后，陈王芳阁罢临。












新蝉

初向董风拂羽翰兴来，飞集侍臣冠转九。

多少黄埃侣从此闻声见影难。














和镜湖主人留别八韵

幽市苍凉易水明，驪歌声动倍关情。

多缘天意劳君力，不使英雄髀肉生。


谈笑能倾一座余，江东名士洵非虚。

几时会见乘星传，四牡皇皇耀里闾。


江南烟水路途賖，何日相寻处士家。

绿竹一窗唯月色，春风绕屋有梅花。


升斗无储我自羞，相逢涸辙不胜愁。

是谁貯得西江水，不许波臣借末流。


我住君行两苦多，那堪岁月暗中磨。

韩公东野空知已，不得云龙势奈何。


倾盖相逢定晚交，任他眼漫讥嘲知。

君近知有江湖涉，供济还思效苦匏。


寻常寝食费思量，今日多君返故乡。

若遇云乡烦致意，告侬三载梦空床。


底事文旌欲返南，江梅开处好重探。

陇头驿使如相遇，莫忘春枝寄二三。















忆云郎 次敬斋忆秦淮韵

鞭蓉双颊汗光融，星眼低速半笑中。

忆得云篮微中酒，画帘轻揭纳凉风。


满堂银烛影重重，金钮微开透玉胸。

忆得云篮轻醉态，倚床无力笑言慵。


歌喉宛转妙无双，一片行云宿碧窗。

忆得云篮閒拍板，桃花扇底度新腔。


肌肤柔滑似凝脂，凤眼娟娟带柳眉。

忆得云篮匀素面，好同西子闘妍媸。


花香漠漠雾霏霏，小立风前整素衣。

忆得云篮歌舞罢，化身应作彩云飞。


风尘肮脏独忴渠，恨是同心不共居。

忆得云篮池畔立，断肠谁与泣前鱼。


夐然彩鹢下姑苏，魂梦音容失画图。

忆得云篮饮量窄，醉来花骨倩谁扶。


水程东下陸程西，难挽春帆逐马蹄。

忆得云篮伤别绪，渭城才唱翠眉低。


绸缪百计会方偕，潦倒三杯跡已乘。

忆得云篮归不寐，船窗为我徹明开。


琼恣皎皎豁眸新，芳影依依共绣祵。

忆得云篮颇解事，时时推醉半偎人。


五花彩服淡罗纹，随分妆严向出局。

忆得云篮施鬒鬒，定教千古甲红裙。


多情无计与温存，筵上迎觞间别蹲。

忆得云蓝归卧后，满船风雨黯销魂。


潞河春水漾清澜，上马殷勤回首看。

忆得云篮临渡处，一双红泪湿水纨。


春流平岸响潺潺，驻马桥头洗泪颜。

忆得云篮从此去，几时漂泊到家山。












附云郎来札

云郎姓陸，名笺字云篮，又名官寿官

草堂别后遥忆之，至承蒙垂念不胜。

感戴但笺出身薄劣之乡而习低菲之业青云疎哥舞沿途

频年弹铗于天涯。

此生沦落于市井，难图寸进心甚耿。

耿耿萍水相逢。

何幸得承雅爱念，一介优人略呈鄙。

俚之词敢劳珍惜，深为惶惶昨接华。

翰蒙赐佳瑶却之，不恭受之有愧渐。

为谢领然难期良，会惟俟荣任敝邑。

得以常沾亩泽矣，灯下草草伏惟勿。

哂尊行使行期甚，促深为简亵。













云郎诗 和韵五首

诗酒情牵似藕丝，临风化鸟伴人思。

醉归短棹歌声远，惟见青溪月满枝。


东风送客马蹄轻，摇风金鞭宿鸟惊。

此夜春江吟晓梦，孤帆千里不胜情。


小阁筵开逸兴浓，满庭春色意匆匆。

灯残酒尽人千里，几度风光得再逢。


雁信鱼书应自排，丝桐声冷忆良材。

桥东折柳情非远，目断空庭鹤不来。


奇峰叠叠彩云裁，曲院香风过玉台。

惆怅孤帆千里泊，清溪明月伴归来。



















庆郎诗引

云篮者姑苏之伶官也，姿态绝伦，琴诗兼妙，庚寅春，杪与予邂逅于张湾旅次一见神醉，即席赠诗二章。彼亦欣然受笔立和二韵緾绵欵曲备极一夕之欢。翌日则吴帆南返代马北归，地永天长渺无间问，鄙怀不释。因曾作忆云郎序一首词，十五首诗，十五首并録入绿烟锁窗集中。每一展读輙神往数日。昨覩庆郎柔情丽质酷有类之者，是以忴新忆旧怨不胜情，痛饮狂歌，玉壶击碎矣。并书于此以志弗谖也。

回首旗亭忆去春，新诗唱和足精神。

飘零词客今何在，仿佛灯前见那人。


庆子声容空兾北，云郎才貌甲江南。

若教更解琴诗意，名士班中可并骖。


一曲新歌洒一杯，青眸重为紫云开。

不知何物缠头好，但觉深情補不来。


妙舞清歌总断肠，此身疑是在仙乡。

谁言月殿霓裳好，唤取筵前较短长。


花映双眸酒满壶，初筵已觉费矜持。

更愁醉后狂情露，气压诸公数首诗。


千金买笑不回眸，品在梨园第一流。

不比寻常薄倖軰，未歌先已计缠头。


误疑闺秀出谁家，才识春情未破瓜。

雨点翠眉长不扫，一双蝉髰薄于纱。


一种秋波别样娇，歌醋颊畔晕红潮。

平生自负英雄胆，今日樽前为尔消。


华烛多情绛泪凝，东堂人散夜如水。

从来不似今宵酒，醉去醒来总不胜。


莫以人疎物变轻，新诗掷地起金声。

试劳绕指拈将看，一定千钧未尽情。













送勉斋奉使乌斯藏为歌者庆郎作

青眼由来独望君，高歌送酒意懃懃。

果然仙羽鱼凡举，万里西南摩碧云。


夙世仙缘自不同，騒将俊眼识英雄。

输他红拂无拘管，夜换轻装奔卫公。


劝君今日酒须酣，此去离愁两不堪。

若待归时听旧曲，故人已是老何戡。


万里春风送玉珂，与君饯别为君歌。

十年小杜风流甚，梦醒扬州奈若何。














和晴村见示移居二韵


暖烟凝榻室如春，翠影笼窗竹有神。

不信金貂七叶地，却生王谢一流人。


童仆相随指笑予，何缘穴处访巢居。

近来却省囊莺力，借取青藜照读书。

敝斋幽昧尽可以烛每自嘲为穴处至者然之。










次无题韵二首

庭梧凋尽月中阴，处处西风绽菊金。

回首旧游天样远，泪痕重叠维罗衿。


锦笺细字写蝇头，多少情悰腕底留。

定识琼窗风月下，四时花鸟伴春愁。


















次七夕原韵

金风玉露试初秋，薄暮还凭乞巧楼。

但识人间饶恨事，那知天上有閒愁。


星斗阑干河汉秋，彩云冉冉获琼楼。

须知天上些时会，抵却人间万古愁。


玉宇经今几度秋，珠帘十二想层楼。

仙郎自是多情者，目断璇宫动冶愁。


回头已是隔年秋，缥缈银河岸上楼。

一刻会中兼带别，暂欢真不抵常愁。















新春过庆似村宅戏赠

车烦马殆日西斜，枉道来过处士家。

真个桃源異凡境，门前春色涨红霞。



新春重到凝香室，故态都怂出世心。

始识巢由小天下，不缘花鸟恋泉林。


经纶小试壶中衔，闺阁犹多林下风。

愧我尘衣与汗脸，匆匆帘底拜妆红。


石家豪富珠償妾，庆氏风流玉换人。

自负彭宣情分重，不妨独作后堂宾。

















蒋捕鱼刘青溪吴绿村辈即席拈韵题云蓝词序次韵答之 以云郎无双四字为韵

刻烛尊前骋妙文，座中三日令公薰。

江南烟火人千里，倩取织毫拨乱云。


追思往日接容光，肠胃犹沾馀沥香。

回首旗亭真一瞬，三千弱水隔仙郎。


雅集西园别有图，饶灯摇彩熖如珠。

宋乡賸有高唐赋，搏得仙云入梦无。


一处春帆过楚江，几年魂梦饶幽窗。

多承佳客挥豪句，赠我真同白壁双。














醉后示恩五公

酒令春筹传杏花，樽前醉眼溜光斜。

教人一往情如海，倾盖千壶兴倍加。
















和奕斋醉后索诗走笔应教 限东字韵

莫惜尊前醉脸红，与君同在客途中。

可忴明夜知何处，已复归程马首东。











再叠前韵和李赓堂二首

盈盈仙子玉颜红，辟世遥居弱水中。

试驾羽航携羽客，掛帆飞过海天东。


惊闻发胑与膚红，已入襄王梦寐中。

试道巫云无定准，朝来暮往峡西东。













过国雨苍侄宅访毛海客 小史顾药香出素册请诗，约海客同赋

到家未暇拂衣尘，夜过清斋访异人。

不是爱才兼爱色，谁能迟作梦云身。

时，扈蹋天津初归


同有诗名各自高，与君今日论刘曹。

蜀棠子美无佳詠，枉却文章一代豪。


忴尔多情爱解诗，柔声曼态妙难持。

那知刺史肠千断，无复抽毫有乐思。


自笑菲才如稊米，敢将笔墨漫先人。

梅花得暖难藏拙，唤取群芳无限春。
















雨苍海客携药香见访醉后再叠前韵

回首茫茫九陌尘，一樽倾倒属何人。

欲如石上缘非浅，认取云郎再世身。


赢得长安纸价高，拈毫挥墨属吾曹。

莫夸酒量宽如海，政为诸公未敢豪。


一夜梅花百首诗，樽前狂态自难持。

须知海上骑鲸客，不落人间斗点思。


自惭醉客无佳酿，赖得催诗有妙人。

好把芳时重记取，丁香黯淡是几春。















柬捕鱼

义山云楚雨合情，皆有讬古人指此语为义山无题诗之注脚。仆亦窲取此义作诗二首。仰烦代书于绿烟锁窗集卷首。敢云作群迷之指归真欲自弥其谤耳。

晕碧裁红触目纷，自诒兼且更贻君。

那知宋玉饶才思，总为襄王赋雨云。


开卷鱼龙戏一场，君王莫恼偃师狂。

分明膠漆无情物，争解人前挑艳妆。

















题寺壁画竹一竿

寒红烟水学龙吟，独立居然遗世心。

不比渭川湘水畔，绿枝青叶总成林。













赠阿凤

应是箫韶乐九成，丹山瑞羽际休明。

不徒苞采昭天下，时引清声处处鸣。















醉归马上口占四绝句书示国雨苍侄及小史阿凤

小室清幽绝点尘，二三知己座相亲。

不须丝竹挠心耳，细语颙颙最泥人。


脸晕眉痕特地销，却因憔悴转增娇。

闲风浪雨郎休问，恐惹柔肠绕万遭。


欲知席上情深浅，验取樽中酒不齐。

不是那人生怕饮，要催傍客醉如泥。


辘辘锋车响似雷，满街黄烛凝黄埃。

严城空设三重锁，难禁中宵梦不来。


















题符郎所赠歌扇

久驻堪称地上仙，绛颜华发照樽前。

看花双眼偏禁老，坐阅春光十五年。


秋菊春菊兰事若，何新情无那旧情。

多年来最恼司使，轻放名葩烂熳过。


屈指欢场未几春，旗亭非复旧时人。

云郎庆子音尘隔，赢得符郎再巨身。


国是还凭肉食谋，吾侪身世自悠悠。

新词授与歌见唱，鼓吹休明第一筹。


刘安总好亦愚夫，鸡犬相将到紫都。

我若上㫒全不带，但从素氏借三符。


对酒当歌笑口开，照照心似上春台。

总教徹夜穷欢赏，未卜生平得几回。


家徒四壁不须愁，豪所当豪品自优。

试问千金供一掷，何如满袖与缠头。


舞扇年来获几多，或书短句或长歌。

若教老妪持将卖，应比蒲葵价倍过。











戏题李赓堂（堂）扇 扇为瑶华道人书

花䏎玉骨两相均，如此风标想可人。

始信洛川行瓦砾，定然罗䕙也生尘。













和晴村十绝

新砌花砖日影迟，午馀茶罢动吟思。

湘帘不捲门虚掩，想见清斋自课时。


四十成名事未迟，楼头柳色漫愁思。

宫花报向江南去，想见家人欢庆时。


小院深廊月上迟，晚风香处有余思。

薄罗衫透水肌滑，想见芳肩偎倚时。


待得更余睡已迟，襄王饶有梦中思。

殷勤东峡还西峡，想见云来雨去时。


作客滦阳月已迟，家书珍重慰离思。

不知却被谁偷看，想见深闺懊恼时。


牙尺金针入夜迟，罗帏香冷动遥思。

不愁客里秋偏早，想见寒衣寄到时。


好是眼迟起更迟，娇莺雏燕极春思。

欲知年少闲居乐，想见仙郎作赋时。


帘外金连细步迟，褊槌风度令人思。

喜看侍女争扶出，想见潘妃再世时。


揖让而升下饮迟，古来观德有深思。

依稀矍相习仪礼，想见天伦会射时。











和庆晴村会饮含晖堂见示原韵

亭前百步柳阴长，的晕凌空月面张。

胜负不须局外看，此心无物自清凉。


扶桑飘渺海天东，醉后浑疑在眼中。

今日大言差不愧，为君舒臂一弯弓。


袅袅鞭蕖色映廊，微吟竟日绕匡床。

羡君才调偏高捷，好处先留翰墨香。


回首滦阳作客时，重来风景六年迟。

期君他日同游此，好倚前题和旧诗。
















七夕遇雨

惆怅良宵风雨多，仙郎赢得一身簑。

鹊桥湿遍行防滑，不及乘牛浮过河。

















和特灃兰七夕后一日见双鹊原韵

昨夜客心愁黯雨，今宵鹊影入晴窗。

分明造物独无物，那管成双与未双。














题画

水墨一天云色好，青黄四野麦苗齐。

小园幽寂人稀到，新砌阶前落燕泥。












山窗

数椽巧构半山垂，下看黄埃路一丝。

最是夜间不寐处，羽书来去得先知。



















昨夜

清歌绿酒对红灯，过眼繁华梦莫凭。

饶得五更凄绝景，半轮残月冷如水。











即席赠云郎

神醉十分酒未浓，不须归去唤匆匆。

琴心已逐人千里，代马吴帆何日逢。


游丝飞软絮飞轻，聚刻欢娱别刻惊。

独怪春风和燕子，吹来蹴去不同情。














寄云郎

薰炉茗盏善安排，寄去焦桐洵美材。

从此月明花下坐，南风时想好音来。


五色花笺手自裁，题诗寄与

腰缠十万知何日，跨鹤扬州归去来。










词




小花烛词 调寄《内家娇》

小小花星燦，恰婷婷，碧玉瓜期娇。

多恨浅六载，织腰掌上舞，曾把司空看惯。

忽翻出风流，别案问得细，

君心内允破题儿故把傍人难携手处

芳心乱气儿，逼得声儿颤尽俄

延宝鼎香清，纱窗月转欲识雨来

云去处

满地落花红，溅罗袜上融融粉

汗更待晓钟推枕

起向菱花画个眉看共酌取宜浓淡。















题伊峻斋画碣石观海图 调寄《内家娇》

何处访流洲，凝望际，烟霭澹悠悠。

使漫驾而来，应悲路，尽道穷。

至此定想桴浮堪叹

是贤兮因地困圣也

为时忧争及仙家，相邀道侣狂乘

鹏背醉钓鰲头


阿瞒诗兴好，问雄才霸业，怎便都休

空余剩水残山，无复神游论

画里高名尔将来，米并词中豪气

我比蘓遒共约他年白首来逐群鸥



















和晴村题云蓝词韵 调寄《凤凰台上忆吹箫》

练玉场中调珠，筵上几番动

我愁思问娇音细影

谁似杨枝回首旂

亭如梦，空余下

一叚佳辞漫夸是

名高黄绢价重乌丝

情凝人儿遥矣比前度春光

还觉难期恨南来

雁少北往鳞稀

每向花边柳畔想容光

无限神驰试说与忴才同调彼此心知

















和回文三首 调寄《菩萨蛮》

骨销愁影临明月，月明临影愁销骨

孤枕怨谁夫夫谁怨枕孤

绮罗空茑美美茑空罗绮人讳病情真真情病讳人

浮荷碧水凝愁远动帘风逼花香晚坐得笑歌音

传处处深

更薰弹甲细笼妬娇鹦闭窗迴迟素书凭梦寄何如

如何寄梦凭书素迟迴窗闭鹦娇妬笼细甲弹薰

更深处处闻

传音歌笑得坐晚香花逼风帘动远愁凝水碧荷浮

















次见怀原韵 调寄《祝英台近》

倚红情偎绿意刻刻愁

虚度跡雨踪云轻把半春悮

可怜多少韶华凭般抛躲过尽也向谁可诉

忍回顾只这流水飞花甚计教他住橘刺藤

稍礙了追芳步

但是极有情人处

无聊地空赋

得神无数



















云郎词  调寄《望江南》

何处好魂梦忆张湾手语暗传身影后

唇香近接酒杯边眉眼尽流连


携玉手灯下细，凝眸一副脸儿红似染

两湾眉子曲如钩底是凭风流


言语处娇小类闺娃

清水髩边微露黛绿

云鬟上簪花妩媚较增些


蘭葸性宛转更温

柔酒到强时还笑

领访于深处便含羞半晌却回眸


花骨软酒力重难支不肯就

人怀里睡自回玉肘案边欹徹耳晕如脂


酩酊态教我倍生怜金盏传来经劝住玉山倒矣欲扶难低唤两三番


酒意解文思漾情波为促彩毫酬艳句怂抛红豆度清肝歌辜负这宵多


银烛下拈管细哦吟写出一行珠错落读来满纸碧阴森片纸抵千金


风尘际青眼望谁忴，世上知音不易得，座中心来却难传要我寄水弦


良夜短，残烛耿，余辉同伴舞。情如谢豹，声声只是促人归，无语暂相依。

风浙沥，花不断，余谯倦眼送人，犹旖旎酒兵卫阵特粗豪好梦一天销。

魂已断上马，倩谁扶一路风，心阴心惨地满萤灯火，梦糢糊人起五更初。

从别后颠倒想容光，忙里有时还作念，静中无刻不思量，画影在肝肠。

人何处，不远在江干好句携归时，背读素琴寄去不闻，弹风月两无关。

吟咏际发尽一生才几向梦中寻不得难从只上唤将来天也奈何哉。













又 附庆兰似村题云郎词后

酒绿灯红景尚存最难割处是情根而今春梦空回首犹忆吴门欲断魂别后一帆成幻影携来满纸带啼痕须知，我亦工愁者风趣还应与细论。






















送毛海客归幕 调寄《沁园春》

二十年来饮侣吟朋云摇雨翻嗼黄金台下不收骏骨红尘市上潦倒诗仙尘尾挥残貂裘着敝蹟比征鸿更屡边空教我怅维驹有意结社无缘。

相看琴剑飘然向趙北燕南再着鞭恨长杨獵罢未曾戏赋平原明际定望登壇气㮣当时文意千古拂袖东溟投钓竿閒情处把断肠词谱为我重删。








题歌者扇 调寄《风流子》

屈指论生平，花月事，惟我最多情。

记词寄云郎，笔增花彩诗题庆子

字带金声

曾几度舞低杨柳月歌断

鼠姑风锦市街边偷寻艳冶虎坊桥畔

细访娉婷

繁华才数载，已珠销玉减雨散

云晴今宵檀板牙箫再听雏莺爱袅袅亭亭半身将近盈盈

脉脉四目初成留取桃花小扇重与逢迎














古意

开奁拂镜尘濯手，换瓶水，偏忴髻上花，一夜皆枯萎，















附录一：明义佚文、佚诗辑录

附录二：明义研究资料辑录

附录三：读《绿烟琐窗集》书后（朱南铣）

附录四：明义及其《绿烟琐窗集》（吴恩裕）

附录五：《绿烟琐窗集》校点后记（王湜华）

